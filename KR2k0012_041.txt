# -*- mode: mandoku-view; -*-
#+TITLE: 淳熙三山志
#+DATE: 2015-08-24 22:39:03.744116
#+PROPERTY: ID KR2k0012
#+PROPERTY: BASEEDITION WYG    
#+PROPERTY: JUAN 卷四十一
<pb:KR2k0012_WYG_041-1a>¶
欽定四庫全書¶
　淳熙三山志巻四十一¶
　　　　　　　　　　　　宋　梁克家　撰¶
　　土俗類三¶
　　　物産¶
地均有所産然各有所宜宜非偏得于此則亦獨盛于¶
他郡馬益福州詩兩熟潮田世獨無陳傳甌冶遺事果¶
有茘支花有末麗天下所未嘗有此其所偏得者而傳¶
<pb:KR2k0012_WYG_041-1b>¶
又云長樂地産魚蟹多于牛羊葛枲溢于絲纊是其所¶
獨盛也歟然求之十二邑又有不能盡宜者潮田不出¶
倚郭三縣茘支末麗不能及陀驛以北湯背以西魚蟹¶
濱海而葛枲利于平陸如是之類不可以無紀¶
　　　　榖¶
稻(周禮職方氏揚州榖宜稻州古揚州南境也故稻之/名亦不一今州倚郭三縣兩熟早種曰獻臺向金州)¶
　(曰林晚種曰占成曰曰香曰白芒通謂之稻至外縣/名色尤多按閩清圖經旱稻之種有六曰早占城烏)¶
　(羊赤城聖林清甜半冬而烏羊最佳晚稻之種有十/曰晚占城白茭金黍冷水香櫛倉柰肥黄矮銀城黄)¶
<pb:KR2k0012_WYG_041-2a>¶
　(香銀朱而白茭冷水香最甘香奈肥獨宜卑濕最腴/之地糯米之種十有一曰金城白&KR1045;黄秫魁&KR1045;黄苊)¶
　(秫馬尾秫十秫臘秫牛頭秫臙脂秫而寸&KR1045;顆粒最/長葢諸邑亦或通有之占城相傳其種自占城國□)¶
　(大中祥符五年淮浙㣲旱遣使福建取種三萬斛分/給令種蒔之今土俗謂之百日黄是也已上名色雖)¶
　(多不過有二秫曰糯稻餘皆秔稻爾雅所/謂黏與不黏之異秔古名稌糯古名黍)¶
麥(有大麥小麥蘇恭云今南北之人皆能種蒔凡麥秋/種冬長春秀夏實具四時中和之氣故為五榖之貴)¶
　(又有一種秋花/冬收名蕎麥)¶
麻(有胡麻有大麻胡麻即油麻也有白黒二種相傳其/種得之大宛故名胡麻以其壓油以油麻名之今長)¶
　(溪者佳大麻牝麻之/子也諸色皆有之)¶
<pb:KR2k0012_WYG_041-2b>¶
豆(有黒者紫者白者綠者紅者羊角者虎爪者如錢/片者又有扁豆種于籬落間有蠶豆蠶熟時有之)¶
粟(粒細者香美南地以稻灰種之不必/鋤治江東呼粟曰粢粢稷也即此)¶
□(甌冶遺事□米與黍米相似而粒大/吕氏春秋飯之美者有陽山之□)¶
薏苡(春生苗莖髙三四尺葉如黍開紅白花作穗/五六月結實形如珠子而稍長故名薏珠)¶
　　　　貨¶
鹽(福清鹽埕經其畧曰海水有鹹滷潮長而過埕地則/滷歸上中潮退日曝至生白花取以淋滷方潮未至)¶
　(先耕埕地使土虚而受信既過刮起堆聚用車及擔/輦致塾頭穴土為窟名為漏坵以杵築實用茅襯底)¶
　(滿貯土信取鹹水淋之惟實則取滷必鹹旁用□管/引入滷楻楻在漏坵之下掘土為窟以受滷芋草覆)¶
<pb:KR2k0012_WYG_041-3a>¶
　(之取雞子或桃仁置滷中以候浮則滷鹹可煎築土/為斛畎在宫竈旁以竹管接入鹽盤如畎澮之流盤)¶
　(以竹篾織用蠣灰塗復織釡牆以圍繞亦塗以蠣灰/葢益以受滷也大盤一日夜煎二百斤小盤一百五)¶
　(十斤今福清長樂縣見有鹽户連江/羅源寧徳長溪邊海舊亦各有鹽額)¶
鐵(寧徳永福等縣有之其品有三初煉去鑛用以鑄冶/&KR0266;物者為生鐵再三銷拍人以作□者為鑐鐵亦謂)¶
　(之熟鐵以生柔相雜和用以作刀劍鋒刃者為剛鐵商/賈通販于浙間皆生鐵也慶厯三年發運使楊告乞)¶
　(下福建嚴禁法除民間打造農器鍋釡等外不許販/下海兩浙運司奏當路州處自來不産鐵並是泉福)¶
　(等州轉海興販逐年商税課利不少及官中抽納折/税收買打造軍器乞下福建運司曉示許令有物力)¶
　(客人興販仍令召保出給長引只得/詣浙路去處販賣本州今出給公據)¶
<pb:KR2k0012_WYG_041-3b>¶
糖(取竹蔗擣蒸候/官甘蔗州最盛)¶
紅花(閩縣懐安福凊長樂等縣皆有之/花如刺結秋末種春末採可染絳)¶
紫草(八月末種二月採根用密籠收見/海風則變黒矣與紅花同所出)¶
藍澱(諸邑有之閩縣桐江上下尤多故地/有名青藍或青布者為盛出于此)¶
草蓆(閩縣江南沙洲草熟織作尤盛陸販上四郡/舟運至准浙其至麄者舊淮浙鹽袋用之)¶
木筏(羅源寧徳連江多取/木為筏出南北洋)¶
白梅(懷安候官郷户園林種至千萬株鹽/者為白梅焙乾者為烏梅行至江浙)¶
蜜(有石蜜巖石間作色青赤有木蜜木枚間/作色青白及人家窠檻中作者蜜濃味美)¶
<pb:KR2k0012_WYG_041-4a>¶
紙(竹穰楮皮薄藤厚藤凡柔韌者皆可以造紙竹紙出/古田寧徳羅源村落間黄魯直有次韻惠玉板詩古)¶
　(田小牋惠我百應知溪翁能解玉楮紙出連江/西鄉薄藤紙出候官赤岸厚藤紙出福辜嶺)¶
茶(舊記舊閩縣尉㕔名茶山館又縣東十五里有茶園/山亦云石鼈山出茶毬場山亭記有芳茗原今甌治)¶
　(山唐憲宗元和間詔方山院僧懷惲麟徳殿説法賜/之茶懷惲奏曰此茶不及方山茶佳則方山茶得名)¶
　(久矣唐地理志亦載福州貢蠟面茶葢建茶未盛前/也今古田長溪近建寧界亦能採造然氣味不及)¶
　　　　絲麻¶
紬(桑葉小不甚冝蠶/得絲麄纔可為紬)¶
蕉(大觀本草閩人灰理其/皮績以為布舊嘗入貢)¶
<pb:KR2k0012_WYG_041-4b>¶
紵(其皮可以績布一科數十莖/宿根至春自生嵗三四收)¶
麻(諸邑有之績其皮為布連江以北皆温之于溪旁為/坑藏火束麻内其中石覆而水沃之良久乃剥今連)¶
　(江及福清永福/出麻布尤盛)¶
葛(可緝為布長/溪等縣有之)¶
　　　　果實¶
茘支(州北自長溪寧徳羅源至連江北境西自古田閩/清皆不可種以其性畏髙寒連江之南雖有殖者)¶
　(其成&KR0836;巳差晚半月直過北嶺官舍民廬及僧道所/居至連山接谷始大蕃盛大觀庚寅冬大霜木皆凍)¶
　(死經一二年始于舊根復生淳熙戊戌冬大雪亦多/枯折常時霜雪寡薄温厚之氣盛于東南故閩中所)¶
<pb:KR2k0012_WYG_041-5a>¶
　(産比巴蜀南海尤為殊絶蔡公襄譜/之其于果品卓然第一非虚證也)江家綠(皮大薄/而味少)¶
　(淡蔡公茘支譜云福州種殖最/多品目至衆惟江家緑為第一)緑核(頗類江緑色丹/而小茘支皆紫)¶
　(核此以/緑見異)圓丁香(他種蔕大下鋭此/獨體圓與味皆勝)虎皮(紅色絶大繞/腹有青紋類)¶
　(虎/班)牛心(以狀言之長二寸餘皮厚肉澁福州唯有一/株每嵗貢乾茘支皆調于民主吏常以牛心)¶
　(為凖民倍直購之/以輸嘗無而不用)玳瑁紅(茘支上有黒㸃疎密/如玳瑁班城東冇之)硫黄¶
　(色正黄兩刺微紅亦/小茘支以色名之)朱柿(色如柿紅而扁/大亦云朴柿)葡桃(穗生/一朶)¶
　(至一二百附支而生樂/天所謂朶如葡萄者)蚶殻(殻為深渠/如瓦屋焉)白蜜(純甘/如蜜)小¶
　丁香(核如小丁香/俗謂之醮核)大丁香(出天慶觀/唇殻瓤多)雙髻小紅(每朶/數十)¶
<pb:KR2k0012_WYG_041-5b>¶
　(皆並蔕/駢首)真珠(剖之純瓤圓白如珠/茘支之小者止于此)十八娘紅(色深紅而細/時以少女比)¶
　(之俚傳閩王有女第十/八好噉此品因而得名)將軍紅(五代間有為此官者種/之後人以其官號其樹)¶
　(而失其/姓名)釵頭(顆紅而小可簮纓/之側故特貴之)紛紅(茘支多深紅而色淺/者為異故曰枌紅)¶
　中元紅(茘枝將絶纔熟以晚重/于時巳上蔡公所譜)一品紅(于荔支為極品/出州宅堂前)狀元¶
　紅(于茘支為第一出東報/國院已上曽公鞏所記)馳蹄(以其長大/而甘柔也)金糉(上鋭而下/方色深黄)栗¶
　玉(似金糉而圓/實其味佳勝)洞中紅(出于宿猿洞因以名/之已上陳傳所傳)火山(嶺/上)¶
　(樹閩記茘支南中之珍果也梧州江前有火山上有/茘支四月内先熟核大而味酸謂之火山今州為减)¶
　(其佳者不/□名品)星毬紅(此一種出靈岫里田間枝條花葉/大三倍色紅而不絳蔕根于臍鋭)¶
<pb:KR2k0012_WYG_041-6a>¶
　(者如𤓰扁者如橘圓者如雞子頎者如皂莢形殊狀/詭核皆如丁香亦有絶細者大者器不能盈細者拳)¶
　(之頗重甘脆而韻葢神品也奪其/枝者竟莫能逺焉已上近所稱)¶
龍眼(一名益智葉凌冬不淍春末夏初生細白花七八/月實成殻青黄色圓如彈肉白而甘有大如錢者)¶
　(人亦珍之曝乾/寄逺亞于茘支)¶
橄欖(木端直而髙秋實先苦/後甘脆美者曰碧玉)¶
柑橘(柑類有朱柑乳柑黄柑羅浮柑鏡柑石柑沙柑洞/庭柑橘類有密橘朱橘乳橘蹋橘山橘黄淡子金)¶
　(橘緑橘宜母子今懷/安黄江多亦有柚子)¶
橙子(類極多佛頭橙蜜橙青/橙皺橙欒橙香綿橙)¶
<pb:KR2k0012_WYG_041-6b>¶
香櫞子(大者長尺餘/香勝柑種)¶
楊梅(木似茘支葉細隂厚其實生青/熟紅無皮殻南人多醃浸之)¶
枇杷(其葉隂密四時不淍/十月開花四月熟)¶
甘蔗(二種短者似荻節而肥長者可八九尺似竹管/宋孝武送蔗百挺與魏太武今閩人稱極為杖)¶
蕉(葩如萏菡媯紫而倒垂左右挺弓駢其間味甘清媯/者為佛指舊極香美為牙蕉曝乾可以寄逺無實而)¶
　(花紅者為紅蕉/白者為水蕉)¶
棗(種類非一方者名骰子尖長/者名□牙不堅實者名麩棗)¶
栗(外刺如蝟熟則罅發/永偪縣山邑為多)¶
<pb:KR2k0012_WYG_041-7a>¶
蒲萄(龍鬚蔓衍水沃其本須㬰露泫藤杪故根號木通/花細而黄白實如馬乳碧者葉差厚比果之珍者)¶
　(今州/有之)¶
蓮(爾雅及陸璣疏荷為芙蕖華未發為/菡蓞巳發為芙蓉其實蓮其根藕)¶
雞頭(芡也埤雅蓬鐏似雞首先實而後花畫合而宵開/與荷花相反葢隂陽之别也今連江東湖亦多有)¶
　(之/)¶
芰(菱也浮水上花黄/白實則囘向水中)¶
櫻(四月熟深紅者曰朱/櫻黄晶者曰蝟櫻)¶
木𤓰(大者出/長溪)¶
<pb:KR2k0012_WYG_041-7b>¶
𤓰(城北下洋㝡多其小者/謂之一握青出福清)¶
柿(有花柿有夘柿有烏柿/有朱柿古田縣㝡多)¶
杏(圓者名金杏熟最早扁而青黄者名木杏外/皮中實者名銀杏即鴨脚也州近亦有之)¶
石榴(有黄赤二色近亦有白者實亦/甘酢二種甘者為果酢者入藥)¶
棃(鵝梨舊出近京今州亦育之皮薄而漿多味差短于/宣城乳梨香則如之其餘輕消棃拒霜棃水梨赤梨)¶
　(紫梨煤梨之類其/糜者謂之綿梨)¶
桃(有紅桃白合桃/晚者為十月桃)¶
李(有緑李赤李琥/珀李鵝黄李)¶
<pb:KR2k0012_WYG_041-8a>¶
林檎(一名來禽有甘酢二種甘/者早熟脆美酢者差晚)¶
胡桃(本出羌胡/今亦有之)¶
柰(似林檎而青小/花白其味苦)¶
榅桲(味酸甘似橙子而大/舊生北土今亦有之)¶
楊桃(臨海異物志楊桃其色青黄核如棗核生晉/安候官縣可蜜藏之有五瓣或謂之五辮子)¶
王壇子(臨海異物志王壇子如棗大晉安候官越王祭/壇邊有此果無知其名以其生處遂名王壇形)¶
　(小如龍眼王彪之閩中賦王壇假栗楊都賦曰果則/龍目茘支王壇丹橘舊記又云相傳生于王霸壇側)¶
茨菰(葉如剪刀草根實大如/錢而差長方言謂之蘓)¶
<pb:KR2k0012_WYG_041-8b>¶
菩提果(自西域來得名夏實中虚/味香甘而脆核如枇杷子)¶
金斗(實紅葉似/橄欖而長)¶
新羅葛(根甚大色青/白一名土𤓰)¶
　　　　菜蓏¶
菘(與蕪菁相類莖葉不光者為蕪/菁莖短葉闊厚而肥者為菘)¶
芥(似菘而有毛味辛辣此青芥也紫芥莖葉通葉多作/虀食之最美白芥闕            水其餘南芥花)¶
　(芥石芥之類皆/菜茹之美者)¶
莱菔(俗呼為/蘿蔔)¶
<pb:KR2k0012_WYG_041-9a>¶
蓴(葉似鳬葵浮水上採莖堪噉花黄白子紫/色三月至八月莖細如釵股名絲蓴味甘)¶
鳬葵(即荇菜也莖澀根極/長花黄水中極繁盛)¶
白苣(如萵苣葉有白毛又/有雞苣亦堪作茹)¶
萵苣(遯齋閒覽載王舜求云萵/菜出卨國有毒百虫不近)¶
芸臺(香可噉/破結血)¶
雍菜(蔓生花白堪為菜南人先食雍菜後食野葛二物/相伏自然無苦取汁滴野葛即死張司空云魏武)¶
　(帝噉野葛至一尺應是先食此菜也一名甕菜遯齋/閒覽甕菜本生東夷人用甕載其種歸故以為名)¶
水斳(音芹生池澤中可為生菜亦可作菹/冇兩種荻芹取根白色赤芹取莖葉)¶
<pb:KR2k0012_WYG_041-9b>¶
菠薐(劉禹錫嘉話録菠薐出西國中有自彼/將其子來如苜蓿蒲萄由張騫而至也)¶
苦蕒(可傅蛇虫咬蠶蛾出時不可/取令&KR3349;赤爛蠶婦亦忌食)¶
莙薘(莖灰淋汁洗/衣白如玉色)¶
東風菜(葉長極厚軟上有細毛紫莖/先春而生故有東風之號)¶
茄子(有數種紫茄重茄青水茄白茄一名落蘇嶺表録/異記南中草菜經冬不衰故蔬圃之中栽種茄子)¶
　(宿根有二三年者/近城種多出城西)¶
莧(莧有六種有人莧赤莧/白莧紫莧馬莧五色莧)¶
胡荽(湘山集胡荽即園荽也人或謂之/香荽幼幼新書云一名鵝不食草)¶
<pb:KR2k0012_WYG_041-10a>¶
同蒿(令人氣滿/不可多食)¶
蕨(爾雅曰蕨鼈也郭/注初生者可茹)¶
薑(出在城三縣/連江縣多)¶
葱(有數種入藥用山葱胡蔥食品用/陳蔥漢蔥凡蔥皆能殺魚肉毒)¶
韭(園人種蒔一嵗三四剖之其根不傷至仒壅/培之先春而復生許云先種而久故謂之韭)¶
薤(似韭而葉闊多白無實/不可生噉以其葷辛也)¶
葫(大蒜也每頭六七瓣主散癰腫蒜為小/蒜以其氣類相似也苗皆如葫而極細)¶
冬𤓰(即白𤓰也生苗蔓下大者如斗而更長皮厚而有/毛初生青緑經霜生粉乃取藏蓄彌年可作菜果)¶
<pb:KR2k0012_WYG_041-10b>¶
瓠(味甜似越𤓰長/者尺餘夏熟)¶
瓠&KR1365;(夏末始實取以為器/經霜乃堪小者名瓢)¶
白蘘荷(春初生葉似甘蕉根似薑而肥其性好隂在木/下生者尤美潘岳閒居賦蘘荷依陰是也荆梵)¶
　(嵗時記謂/可以防虫)¶
紫蘇(葉下紫而甚香夏採/莖葉秋採實一名荏)¶
薄荷(葉尖冬不死夏/秋採莖葉暴乾)¶
馬芹子(香似橘皮花似芹花/子似防風褊而大)¶
茵蔯(春初生苗秋後葉枯莖榦經/冬不死春生新葉故名茵蔯)¶
<pb:KR2k0012_WYG_041-11a>¶
海藻(葉大生深海底爾雅疏藻水草也楊/州人以當榖食埤雅云善療瘤&KR1349;)¶
紫菜(附石生海上生青取乾則紫其莖/纎而希其味尤珍出福清者佳)¶
鹿角菜(生海中亦/能解麵熱)¶
芋(陶隠居云蜀川生者形圓而大狀如蹲䲭謂之芋魁/閩中出者形長而大細者如卵生芋魁傍食之尤美)¶
　(州北下/洋尤多)¶
枸把(春生苗莖幹髙三五尺秋生紅實是時採紅實春/夏採葉冬採根幼幼新書云一名地骨一名西王)¶
　(母/杖)¶
　　　　花¶
<pb:KR2k0012_WYG_041-11b>¶
末麗(此花獨閩中有之夏開白色妙麗𥞇含草木狀謂之/末利佛經曰末麗花香又有畨末麗藤生亦香)¶
素馨(蔓生白色露裛愈香蔡公襄詩素/馨萬里來商舶團圓末麗叢緐香)¶
牡丹(州舊無之慶厯間羅源林迥隠居闕在處有出山/遇慈恩長老獻牡丹詩云春闕  王    稀山中)¶
　(還信正芳菲葢有之闕謂寧間程大卿師孟詠福州/詩云芍藥闕  難種處  城中也今古田長溪羅源)¶
　(連江多/有之)¶
芍藥(所産與/牡丹同)¶
紫玫瑰(亦名徘徊花郡人翁承贊詩/三株紅芍藥一架紫玫瑰)¶
四時山丹(花紅色葩英叢起如絳羅囊林迥詩葉剪青/油蘂渥丹春風隨衆出欄干碧桃黄菊凋零)¶
<pb:KR2k0012_WYG_041-12a>¶
　(後誰伴長/松到嵗寒)¶
長春(花亦四時有之林迥詩洞門深不放春期客到尋/芳莫問時遲日暖風冰與雪照臨紅艶一枝枝)¶
真珠(有單葉亦有百葉許公將詩䔩䔩圓英淡粉粧肯/隨桃杏媚韶光金刀不到春風外草宻林深只自)¶
　(香/)¶
酴醿(花白而香春時極盛葉公夢得詩東風吹麝入鉛/華未肯隨春到謝家夜半粉香垂露泣定應和月)¶
　(怨梨花又有檀/心而紫者尤香)¶
梅花(又有紅梅蠟/梅百葉梅)¶
瑞香(紫色芬香舊記/無近州多有之)¶
<pb:KR2k0012_WYG_041-12b>¶
千葉石榴(花紅艶/不結實)¶
薔薇(枝榦有剌花紅紫色盛開如錦亦有/薔薇如棠棣金色有淡黄薔薇鵝黄)¶
越橘(花如瑞香葉幹如/黄楊實如朱櫻)¶
金林檎(花繁生如郁李花狀差/大實如來禽而差小)¶
半丈紅(花如御帶而差/大一名棠棣)¶
衮繡毬(色白圓/如毬)¶
海棠(色紅以木𤓰頷/接之則色白)¶
鬬雪紅(閩中近有之花如玫瑰而香色/過之四時常芳不隨羣卉彫茂)¶
<pb:KR2k0012_WYG_041-13a>¶
闍提(南海種商人傳之花晳白而香勝如素/馨葢巖桂之流品也仙書曰闍提)¶
玉簮(質素而香形如/玉簮亦名白鶴)¶
金沙(玫瑰之流也/香不及之)¶
剪金紅(圓無香葉分數/岐如剪刀之狀)¶
度年紅(榦髙而花難彫自/冬末涉春不少變)¶
含笑(白花有二種小者香猶酷烈/開盡則香微故以含笑名)¶
百合(莖特生而直上亦名倒仙花/白一種班紅謂之川百合)¶
凌霄(藤蔓附大木而生/其花黄赤夏盛)¶
<pb:KR2k0012_WYG_041-13b>¶
紫荆(木似林檎花/深紫可愛)¶
罌粟(花有紅白二種九月布子春/深乃生實如小罌子若細粟)¶
葵(冇數種蜀葵出戎蜀爾雅所謂菁莪葵花白者生痎/瘧黄者葉尖狹夏間花淺黄色主瘡癰小花者名錦)¶
　(葵俗呼為/胡燕脂)¶
菊(紫莖而香葉厚嫩可食者花㣲小味甘為真菊乂或/莖青根細花白蘂黄其葉似同蒿花蘂並黄者俗傳)¶
　(為廣菊狀似嬰兒者俗呼為孩兒菊遯齊閒覽南方/花發較北地常先一月獨菊花開最遲菊性宜冷也)¶
　(惟一種深黄色名/滴滴金六月開)¶
玉蝴蝶(色白如瓊花中叢蘂傍有八蝶遶之謂/之聚八仙垂枚條而雙對者名玉蝴蝶)¶
<pb:KR2k0012_WYG_041-14a>¶
朱槿(一名佛桑一名佛日色深紅葉如桑髙者丈餘一/種色白一種色紫淡黄者俗謂之金木蘭純白而)¶
　(英間無紫㸃/者名舜英)¶
雞冠(秋生紫色如繡/畫雞冠之狀)¶
山茶(花深紅色/冬盛開)¶
御仙(似罌粟/而小)¶
金鳯(狀如飛鳯有紅/白紫粉紅數種)¶
金錢(深紅色/葉長細)¶
拒霜(一名木芙蓉秋開色淡紅一種百葉朝/開純白午後則漸紅如醉謂之醉芙蓉)¶
<pb:KR2k0012_WYG_041-14b>¶
巖桂(其葉兩兩相向粟結其間及開清馥斷續而逺聞/俗呼為九里香木紋如犀可以為器亦號木犀數)¶
　(種有四時開者紫者鞓紅者深/紅者曰丹桂凡色勝則香薄)¶
鷹爪(藤生夏開末鋭似鷹爪/薄暮方開香如爛𤓰)¶
鳯尾(有二種大者花白蘂黄穗生長僅尺若鳯尾然/一種差小花疎而香勝亦名七里香可以辟蠧)¶
玉屑(藤生花白色/如碎玉之狀)¶
玉籠鬆(藤生花微紅而圓一種/醉楊妃花相類葉尖)¶
寳相(藤生花/類長春)¶
　　　　藥¶
<pb:KR2k0012_WYG_041-15a>¶
地黄(葉生布地上有皺文/根如手指通黄色)¶
牛膝(春生苗莖髙二三尺青紫色有節如牛/膝狀今州人單用土牛膝根治血塊)¶
薯蕷(根如薑芋土人單呼為/諸生于山間石罅者良)¶
天門冬(春生藤蔓大如釵股髙至丈餘華如茴香極尖/細而疎滑有逆刺根大如指長二三寸爾雅謂)¶
　(之靡一/名釁冬)¶
麥門冬(葉青似莎草長及尺餘四季不/凋根如連珠形似穬麥顆故名)¶
黄精(三月生苗髙一二尺葉如竹葉而短兩兩相向莖/便柔脆頗似桃枝根如嫩生薑黄色八月採蒸熟)¶
　(㗖博物志天姥謂黄帝曰太陽/之草名黄精餌之可以長生)¶
<pb:KR2k0012_WYG_041-15b>¶
細辛(其根細而其/味極辛故名)¶
蘹香子(亦名茴香葉似葫荽疎細作叢花頭如圓/葢黄白色實如麥而小北人呼為土茴香)¶
茯苓(生大松下望松赤者下有之作塊如拳大者至數/觔似人形龜形者佳假松氣而生不附著根上其)¶
　(抱根而輕虚者為茯神淮南/子曰下有茯苓上有兔絲)¶
茱萸(葉似椿而闊厚實似椒/子嫩時㣲黄熟則深紫)¶
石韋(叢生石上葉如柳背有毛面班㸃如皮故名一名/石皮州自有一種三月有花採葉可煎湯浴亦有)¶
　(生古瓦/上者)¶
決明子(葉似槐花黄子/如菉荳而鋭)¶
<pb:KR2k0012_WYG_041-16a>¶
香薷(陶隠居云似白蘇而葉細一作香/葇俗呼香茸霍亂轉筋煮飲服之)¶
連翹(南方生者葉狹而小莖短纔髙一二尺/花亦黄實房實黒内含黒子如粟粒)¶
香茅(四季常冇苖葉而無/花其根謂之茅香)¶
何首烏(春生苗葉葉相對如山芋而不光澤其莖蔓延/竹木牆壁間根大者如拳各有五稜瓣似小甜)¶
　(𤓰赤者雄白者雌本名交/藤因何首烏服之故名)¶
半夏(獨莖生莖端出三葉淺綠色似/竹葉根下相重生皮黄肉白)¶
使君子(蔓生花紅白相間形/如梔子而稜瓣深)¶
天南星(苖似荷梗莖髙尺餘葉兩相抱/花黄子作穗生根如芋而圓)¶
<pb:KR2k0012_WYG_041-16b>¶
萞麻子(音卑莖有節秋花結實殻/上有刺仁白有油如大麻)¶
牽牛子(蔓生籬落間葉有三尖花帶碧色/實作毬内有黒子一名皷子花)¶
□子(其木似樗莖間有/刺子辛辣如椒)¶
石蠶(单根之似蠶者出山石上/四時常有其苗青亦有節)¶
土紅山(味甘苦大者髙七八尺葉似枇杷而小無毛秋/生白花如粟粒州生者作細藤似芙蓉上青下)¶
　(白根如葛/治勞瘴)¶
車前子(爾雅云芣苢馬莧馬舄車前郭璞/江東人呼為蝦蟇衣今閩中亦然)¶
栝樓(一名天羅藤亦名天𤓰退之所謂黄團掛門衝者/治風熱土人取瓤研和酒飲之方家擣其根為粉)¶
<pb:KR2k0012_WYG_041-17a>¶
　(入/劑)¶
獨脚仙(生山林傍隂泉處多有之春生苗至秋冬而葉/落其葉圓上青下紫夏採根葉連梗焙乾治人)¶
　(血/塊)¶
石益(生山中子/治蠱毒)¶
赤孫施(葉如浮萍草一名嵗寒漿/一名酸漿離騷云薋菉葹)¶
紫金牛(味辛葉如紅花上緑下紫實圓如丹朱/根㣲紫色八月採牛心暴乾頗似巴㦸)¶
小青(生搗其葉/可治癰瘡)¶
庵䕡(狀如蒿艾/可以辟蛇)¶
<pb:KR2k0012_WYG_041-17b>¶
鹽麩子(葉如橘子秋熟為穗粒如小豆上有鹽似雪食/之酸鹹止渴蜀人謂之酸鹽吳人謂之烏鹽)¶
桑螵蛸(螳蜋子也多在山木及荆棘間桑上者/以得桑津氣故佳市之者以附枝為騐)¶
蒴藋(輕虚無心主續筋/骨一名接骨方)¶
覆盆子(苗短不過尺莖葉皆/有刺實如佛螺而旋)¶
石菖蒲(陶隠居士云生石磧上概節者佳下濕地大根/者名昌陽惟真菖蒲葉脊如劍今黄檗山龍湫)¶
　(崖下瀑布飛度却離可數步生其間者絶佳非神全/不為濺悸者莫能採溪蓀根形氣色極似但葉無脊)¶
　(耳/)¶
　淳熙三山志巻四十一¶
