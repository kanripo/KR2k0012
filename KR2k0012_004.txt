# -*- mode: mandoku-view; -*-
#+TITLE: 淳熙三山志
#+DATE: 2015-08-24 22:39:02.840411
#+PROPERTY: ID KR2k0012
#+PROPERTY: BASEEDITION WYG    
#+PROPERTY: JUAN 卷四
<pb:KR2k0012_WYG_004-1a>¶
欽定四庫全書¶
　淳熙三山志巻四¶
　　　　　　　　　　　　　宋　　梁克家　撰¶
　　地里類四¶
　　　子城¶
閩越王故城今府治北二百五步晉太康三年既詔置郡¶
命嚴髙治故城招撫昔民子孫髙顧視險隘不足以聚衆¶
將移白田渡嫌非南向乃圖以咨郭璞璞指其小山阜曰¶
<pb:KR2k0012_WYG_004-1b>¶
是冝城後五百年大盛於是遷焉唐中和中觀察使鄭¶
鎰始修廣其東南隅(先是開城南河有人得石記云五/百年城移東南本地合出連帥自)¶
(太康至是適五百年閩川名士傳以為/陳巖閩人為連帥之應舊記作七百年)文徳元年陳巖復¶
修(巖傳云恢其形勢甃之甎石舊有觀察/支使林嵩為重修子城記在作院内)王氏國閩壁壘¶
翳山樓櫓庇馬城益堅緻矣(乾寧四年王潮築永平城梁/乾化二年審知築内城恐即)¶
(此/城)後歸吳越至皇朝太平興國三年錢氏入朝詔墮其城¶
不用四海混同人無外虞斷垣荒塹往往父老徒指故跡以¶
悲(舊子城二百三十三/步有小牆周圍在)皇祐之後始有建請修築外城者尋亦¶
<pb:KR2k0012_WYG_004-2a>¶
寢議熙寜元年章大卿岷奏竊見州城四十餘里自屬¶
天朝官吏因循嵗嵗毁圯茅牆數尺霖雨連澍遄至傾¶
頹亦有居民冒蓋屋宇者今來相度欲只就舊基脩築¶
子城便願委本路轉運使同共計度若允所請乞降度¶
牒三二百道添助支費有㫖令轉運提㸃刑獄各具相¶
度以聞尋復奏交趾蠻人聞自亷雷將趨廣州本州邊¶
海萬一乗風奔衝何以禦捍乞檢尋前狀許令脩築子¶
城從之仍給度牒一百五十道(每道許賣/一百貫足)是嵗六月也¶
<pb:KR2k0012_WYG_004-2b>¶
㑹岷移海州議者猶以子城故狹而表猶六七里費與¶
役廣恐不能成程大卿師孟謂轉運使曰第得錢二千¶
萬半嵗可就乃以二年四月始事益以西南隅周九百¶
五十丈(舊子城西至冝興門/今又廣至豐樂門)厚五尋而閷其半崇得五¶
之四表裏累以甓石上設女牆其下覆以攘瓦為臺(名/威)¶
(武/)以抗其隅創九樓城上(時師孟奏女牆用灰餙開箭/牎結流道水溝井敵樓角樓)¶
(記言創樓/九見府治)下負牆為亭三(一曰雅歌二曰/吏隱三曰春風)濬其隍為橋¶
十二(見内外/城壕門)拒以一&KR1257;䟽以二門費緍錢一萬九百七¶
<pb:KR2k0012_WYG_004-3a>¶
十四用工十一萬七千三百八十九日卒功(時於後圃/草中得朴)¶
(石乃陳巖修城記嵗適三歴/已酉矣九年許門下將為記)三年勅知通都監常務㸃¶
檢修葺俾勿壊轉運提㸃刑獄遇巡歴檢察之八年元¶
郎中積中以女垣善壊乃悉撤其覆(本欲為屋併覆女/牆㑹交趾叛白禦)¶
(暴不待屋也乃併撤/其舊所覆城面椽瓦)甃以重甓密置候樓皆得瞰臨之¶
勢紹興元年范汝為據建州程待制邁乃發巷石累虎¶
節定安豐樂康泰為四甕門設敵樓閱月乃成三年八¶
月張叅政守毁虎節甕門復舊門明年正月復定安十¶
<pb:KR2k0012_WYG_004-3b>¶
五年四月莫尚書將復二門其敵樓各從門毁之今門¶
七¶
　南虎節門(雙門祥符九年嚴侍御辟疆新而名之嘉/祐四年元給事絳重作熙寜二年修政和)¶
　　(六年黄尚/書裳重修)¶
　門外還珠門(雙門舊龜頭門偽閩龍啟元年作嚴侍/御辟疆改今名寳元二年范都官亢修)¶
　　(政和六年黄尚書裳修紹興七/年居民火拆牓以禳之尋重立)¶
　東南定安門(閩王審知作嚴侍御辟疆更名今梁間/有八月庚戌樹立六字乃閩王時題至)¶
　　(是修政和六年/黄尚書裳重修)¶
<pb:KR2k0012_WYG_004-4a>¶
　東康泰門(梁乾化二年八月十九日閩王作名東康/治平元年元給事絳重作更今名上有樓)¶
　　(名東/山)¶
　西豐樂門(舊羅城門初嚴侍御辟疆更名樂輸以近/都倉也至是拓子城遂為子城門建炎間)¶
　　(建㓂攻城惡輸字更今名淳/熙改元鄭提刑良嗣重修)¶
　門内冝興門(舊子城門也嘉祐八年元給事/絳作至是拓子城不撤今仍存)¶
　西南清泰門¶
　　　羅城¶
唐天復元年王審知創築羅城四十里(舊記云五/十二里)設大¶
<pb:KR2k0012_WYG_004-4b>¶
門及便門十有六水門三(舊有觀察判官劉潞作/修羅城碑在利涉門外)熙寜¶
二年既増築子城西南羅城西門缺不復作(豐樂門已/為子城西)¶
(門/)政和五年利涉門災羅城南門復廢不治二方雉堞¶
陻没斷絶遂與夾城通矣門今存者六¶
　南利渉門(雙門上有重樓挟閣前/安泰橋政和五年災)¶
　東南通津門(嚴侍御辟疆名兼濟康定/二年沈都官邈更今名)¶
　東海晏門(嚴侍御辟疆名熙寜六年丁聳修淳/熙五年沈樞密復修今俗呼鷄鴨門)¶
　東北延逺門(崇寜二年王祕監祖道重作門/外橋欄石刻通逺必舊名也)¶
<pb:KR2k0012_WYG_004-5a>¶
　北永安門(熙寜三年程大卿師孟重/作門外絤栁橋西千騎橋)¶
　西北安善門(閩王王審知作上有樓熈寜三年修紹/興七年復修廢樓内有鹿項門今西湖)¶
　　(旁熈寜廢其外城距子城/數步正偽閩為複道處)¶
　西南清逺門(今俗呼鴨門崇寜三年修舊以豐樂為/羅城與清逺城接故中間又有金斗門)¶
　　(熙寜拓子城遂自金墉/橋以南皆無城門亦廢)¶
　　　夾城¶
梁開平元年(偽閩錄/云二年)王審知初築南北夾城(南夾城今/寜越門東)¶
(西一帶北夾城今嚴/勝門遺愛門一帶)謂之南月城北月城(黄滔萬嵗記/新城似月圓)¶
<pb:KR2k0012_WYG_004-5b>¶
南城大門累塼甓設懸門外樓櫓七十間便門六水門¶
二濬壕以通潮汐北城大門二便門五(南城大壕百五/十步北城□壕)¶
(通西湖黄滔記後漸/湮塞今多豪右租占)李仁達時唐兵攻之不下初王氏¶
築城令陶者印塼悉為錢文及兵退仁逹果歸錢氏今¶
門六¶
　南寜越門(雙門梁開平二年閩王審知作名登庸以/協郭璞遷城之䜟長興二年延鈞改為閩)¶
　　(光嚴侍御辟/疆更今名)¶
　東南美化門門内水歩門(水步門内西通登瀛坊有/横門俗呼上門有土牆南)¶
<pb:KR2k0012_WYG_004-6a>¶
　　(走至羙化門西遂踰九仙之麓抵寜越門宣和/四年攝州事俞提刑向修舊臨河務美化門)¶
　東北井樓門¶
　北嚴勝門(崇寜四年葉/吏部棣修)¶
　西北遺愛門(舊名昇山治平元年元給事絳作明年/移尹南京父老請于府願以公之政績)¶
　　(名之遂/更今名)¶
　西迎仙門(門外通/冶山)¶
　　　外城¶
皇朝開寳七年錢昱築東南夹城(東夹城今行春門南/北南夹城今合沙門)¶
<pb:KR2k0012_WYG_004-6b>¶
(東西即今外城也按錢昱自作記題作重築云晉開運/三年丙午江南舉兵大侵疆境當矢石之地最甚東南)¶
(二城周顯徳六年巳未始増土補其缺壊累石立其欹/邪既欲速成墮頹低下至是始經度脩築則是自王氏)¶
(以來有/此城矣)南自光順門而西(即合/沙門)城三百二十九丈其門¶
樓六間敵樓三十間(記不言光順門以東恐是/時不曽築今東邉城具存)東至東¶
武門而北(即行/春門)安邉臨江門樓皆五間便門二(一湯中/一船場)¶
敵樓九間城二百七十四丈開沿城河二千九百尺自¶
東武門而南門樓三間敵樓二十四間城三百一十丈¶
開沿城河三千六百尺凡城髙丈有六尺而厚半之石¶
<pb:KR2k0012_WYG_004-7a>¶
其基累甓而覆以屋二年乃畢(記云凸則為基坳則為/洫今兩城東南皆遇水)¶
(而止乂云東臨大江西接平陸/見當時沙洲未合城猶近江也)三年而墮之因其址茨¶
小垣以周焉王氏自忠懿在位既乆遭五季兵革為其¶
國深慮重壁累塹至於三四周回繚繞外城西北遂與¶
羅夹樓堞相屬益完固矣一經毁廢迄未能復皇祐四¶
年詔曹待制頴叔以漸開修乃自嚴勝門始甓百五十¶
丈(時蔡襄作頴叔知福州誥詞有爾其繕/除兵械補完城堞之語今所甓尚存)嘉祐元年蔡¶
密學襄奏本路建劒汀邵地連兩浙江南乗舟下水至¶
<pb:KR2k0012_WYG_004-7b>¶
州城不過三二日東南邊海温莆泉漳諸郡船皆可至¶
今城牆髙止數尺頃儂賊之變甞詔本路修葺城壘近¶
曹穎叔復只築數十丈願計度卒城之時重惜民力有¶
㫖沿海分界有盜賊可窺伺之處令擘畫防備(見端明/文集有)¶
(知福州自乞相度開修城池奏狀云福州外城周圍約/二十里工料極大若行修築湏至科㸃丁夫配約物料)¶
(収拾備足一兩月間便要了當若候兵士功役空/延嵗月乞降旨揮檢計如重惜民力亦係朝旨)熈寜¶
九年交趾叛提刑司奏福州以土垣為羅城緩急無以¶
守禦乃下本路相度仍命兵馬都監郝永徳提舉脩之¶
<pb:KR2k0012_WYG_004-8a>¶
轉運使徐億奏本司嵗入所積支用殆盡(時詔沿海州/軍脩築城壁)¶
(令轉運鈐轄司同共檢計人工物料已有見闕以聞億/奏泉州添修外城已約八萬餘貫外福漳州興化軍並)¶
(係創新開築細計湏五十餘萬貫本司逐年所収雜納/等錢只及八十萬貫粗了年計惟常平苖役嵗寛剩十)¶
(五萬貫已應副/安南軍與支遣)修城之役本為保民今城三千四百餘¶
丈用物料二十萬二千九百餘緡(十九萬九千二百餘/貫甎石灰竹木價錢)¶
(三千七百餘貫係樓/櫓用鋸木匠雇工錢)兵夫三百三十七萬三千四百餘¶
工(十一萬三千四十工本州軍工自備三百二十六萬/三百七十一工每工每日攴米二升計六萬五千二)¶
(百七石四斗二升鹽菜錢十文計/三萬二千六百三貫七百十文足)願借民力以成之尋¶
<pb:KR2k0012_WYG_004-8b>¶
以嵗未豐稔遂罷宣和三年方臈反州鄉老李全等復¶
以外城為請亷訪司奏本路有封樁鈔旁定貼錢十五¶
萬緡望行取撥與居民願出備錢物併力完築有旨令¶
壯城廂軍以漸開修時余太宰深復奏乞依元豐法制¶
建創外城乃下轉運提㸃刑獄鈐轄司審度(諸司以元/豐法邊城)¶
(髙二丈廣加四之一閷其半為上之廣壕三重又有甕/城羊馬城釣橋之属今打量外城長三千三百七丈髙)¶
(二丈底闊二丈五尺上収一丈共用人匠八十一/萬三千一百餘工物料十五萬三千四百餘貫)既¶
而以賊平復罷建炎二年詔諸路城壁令守令勸誘官¶
<pb:KR2k0012_WYG_004-9a>¶
民户助修不足申省給降錢物本州計度當用緡錢二¶
十萬民貧産薄助者實鮮乞給度牒一千三百道尋降¶
五十道遂止紹興二年十一月臣寮建言閩在今日實¶
作屏翰泉福皆號巨鎮泉城稍固望特詔福唐度修城¶
池仰寛南顧之憂有旨令帥臣相度張叅政守奏城周¶
六千八百餘步頽基廢址占佃者衆重以地多沙礫所¶
費不貲略行細計緡錢約七十萬米六萬斛軍興以來¶
公私困竭夏秋大旱米斗千錢乞候豐嵗為之乃寢今¶
<pb:KR2k0012_WYG_004-9b>¶
壕隍湮塞半為民田矣外城門六¶
　南合沙門(嘉祐八年元給事絳作名逺南政和二年/張殿撰勱修更今名宣和三年攝郡事俞)¶
　　(提刑向修次自南臺渡江十里合沙門次寜越門/次利涉門  還珠門次虎節門次威武軍次都督)¶
　　(府門麗譙凡七程大卿詩七重樓向青霄動王尚/書詩七樓遥直釣龍臺政和五年利涉災今六譙)¶
　　(矣/)¶
　東南通仙門(美化門之南嚴侍御辟/疆名樂郊後更今名)¶
　東行春門(嚴侍御辟疆更名景/祐二年梁比部逸修)¶
　東北湯井門(外湯路門即/安邊樓  也)¶
<pb:KR2k0012_WYG_004-10a>¶
　船場門(恐即臨江/樓門也)¶
　西怡山門(治平元年元/給事絳作)¶
　　　城塗¶
州城九軌之塗四(州至寜越門鳯池坊至行春門依/仁坊至開元遵義坊至豐樂門)六¶
軌之塗三(行春門至天慶觀寜越門至/合沙門興賢坊至羅山寺東)四軌之塗八(清/泰)¶
(門至儒宗坊拱星坊至羅山寺西侯官坊至延祥前豐/樂門至迎仙門夀帥坊至旌隱坊登瀛坊至水步門慶)¶
(成寺前至/乾元寺前)三軌之塗七(羙政坊至通仙門聚英坊至登/俊坊忠順坊至閩縣棣華坊安)¶
(善門至/鹿頂門)其他率増減於二軌之間雖窮僻側足皆石也¶
<pb:KR2k0012_WYG_004-10b>¶
偽閩以來涂多凹弊石亦未徧康定元年鄉民黄浩然¶
等砌東瀆熙寜以後道士顔象環勸募周更營幹凡三¶
十一年至夷康山鐵塔二嶺道左刻施者姓名與其嵗¶
月(東門刻元豐八年陳奕砌東路刻熙寜十年衆砌河/西刻蔡宗與衆砌南門刻何日華男亮成砌陳植贈)¶
(象環詩銷整新堦繞郡城知師才智善經營為憐世路/多傾側故使行人盡坦平一府輪蹄還往便干門箕帚)¶
(掃除清樂遊橋上紅塵/接未免區區事送迎)政和二年林瑶與衆砌永安門¶
州産榕木河堤官廨多植之(陳□贈元給事詩/榕葉堂前坐晝隂)治平四¶
年張郎中伯玉令通衢徧户濬溝六尺外植榕為樾嵗¶
<pb:KR2k0012_WYG_004-11a>¶
莫不凋熈寜以來緑隂滿城行者自不張盖(程大卿詩/蒼烟巷陌)¶
(青榕/木)政和中黄尚書裳蒔補其闕今定安冝興新河無¶
恙東南數里僅存數株矣¶
　　　子城坊巷¶
由儀門而東入東康門抵康泰門(州便門/路也)¶
由儀門而西入西園門折出威武營(冝興/門内)¶
由儀門而南威武軍門又南虎節門(舊街東民居於溝/外設店鋪中為廊)¶
　　(以便行者徃來乾道四年災呉憲龜年攝郡以街/南北與譙門相望不冝偏狭今拆入近裏架造廊)¶
<pb:KR2k0012_WYG_004-11b>¶
　　(路遂/塞)¶
　東依仁坊(子城廂治平記東定安坊西/冝興坊各以其方之門名之)¶
　西遵義坊(後更今名仁義表東西也慶厯中蘇提刑/舜元開井號蘇公井鋟之石欄子城九外)¶
　　(城五今隨方具之由豐樂至定安其井三由臺門/至虎節門其井六臺門第一井以銅為□水用之)¶
　　(漏壺輕重適平嵗乆多堙建/炎四年程待制邁悉濬之)¶
由依仁抵定安循城出虎節之東曰東衙(舊官廨所在/也其南有東)¶
　　(總門今皆為民/居小巷經緯二)¶
由遵義抵冝興循城出虎節之西曰西衙(舊有西總門/出其南小巷)¶
<pb:KR2k0012_WYG_004-12a>¶
　　(經緯三蔡公襄於西總門之東創醫學/東總門之西掲示聖惠方見治平圖)¶
由冝興抵豐樂即都倉前熈寜二年築子城環城下内¶
　　外甃甓為涂(登新城詩云/白晝兎探湯)冝興坊南並渠抵清泰¶
　　門(西/中)¶
　　　羅夾城坊巷¶
由虎節南至合沙門又南至江¶
東¶
　鳯池坊(地名十字街頭舊號左通街許公將遷右丞/郡守葉吏部棣昜今名以期之鳯池亦鄉名)¶
<pb:KR2k0012_WYG_004-12b>¶
　　(也/)¶
　大隱坊(舊號都市韓通直召之祖之居崇/寜間舉八行黄尚書裳昜今名)¶
　使旌坊(地名大石井李大夫浼/甞任漳守鄉人因名云)¶
　嘉榮坊(地名南營政和間李大夫俯知婺州後其/子提舉衙東鄉人榮之故名内蘇公井一)¶
　旌隱坊(地名館前沈郎中舍五十致政還鄉隱于城/南宿猿洞三召不起以為轉運判官元始事)¶
　　(因名/其坊)¶
　　内北發政坊(舊内有居養院安濟坊元符元年置以/處不能自存者月以丐者之半給之)¶
　　驍騎坊(駐泊/營名)¶
<pb:KR2k0012_WYG_004-13a>¶
　漣漪坊(臨/河)¶
　朱紫坊(地名新河舊號三橋朱通奉敏功之居昆仲/四人皆登仕版通奉享年九十餘子孫繁盛)¶
　　(朱紫盈門鄉/人因以為名)¶
　　内南鄉行坊(陳祖武政和二年特恩轉運使欲舉/其行實力辭之乃名其坊為鄉行仍)¶
　　(手札以/旌之)¶
　興賢坊(内州學舊曰進德政和行舎法改今名學/之東有閩時太妃宅今猶呼蘇公井一)¶
西¶
　登俊坊(地名楊橋舊曰右通衢宣和間/改名春風樓前有蘇公井一)¶
<pb:KR2k0012_WYG_004-13b>¶
　即官坊(以劉濤子孫皆為即/故名陳先生烈之居)¶
　興文坊(地名塔巷舊曰修文其中舉人數不/利陳知縣肅改修為興其年登科)¶
　新美坊(舊黄巷永嘉南渡黄氏巳居此乾符六年黄/巢儳路圍福州觀察使韋岫敗而遁遂暑爇)¶
　　(城中至崇文館校書郎黄璞之居曰此儒也滅炬/弗焚惟此一巷以璞免黄巷名因此益著崔大夫)¶
　　(及第因/改今名)¶
　元台育德坊(舊安民巷劉中奉藻以孝聞郡上其事/詔賜粟帛以旌之因號其坊曰錫類余)¶
　　(太宰深登庸以/其舊居改今名)¶
　聚英坊(内紫極宫故名仙居後崔/李二姓咸顯貴因改名)¶
<pb:KR2k0012_WYG_004-14a>¶
　利涉坊(利渉門/之旁)¶
　桂枝坊(以鄉名安泰橋下蘇/公井一萬夀寺前一)¶
　候官坊(内候官縣近里人以候闕日乆/改為宫賢將官衙前蘇公井一)¶
　　内南道山坊(以道山亭名之内有道士井初晉時/林氏入閩有華陽道士謂之曰可鑿)¶
　　(井於南山下遇磐石則止乃如其言俄/有白豕躍入其中泉遂湧至今旱不涸)¶
　西儒宗坊(北名山兠鄭司業/南所居舊名延平)¶
由鳯池東抵行春門外¶
北¶
<pb:KR2k0012_WYG_004-14b>¶
　介福坊(内元明王祠鄉/人祈禱之所)¶
　振名坊(並地名後河陳太丞以方醫名/京師既而彭文嗣登第因名)¶
　太平公輔坊(地名坊門舊以通太平寺名坊紹興末/朱公倬拜右相王尚書師心加公輔二)¶
　　(字以名之坊尾舊有開元坊/今無開元寺前蘇公井一)¶
　髙行坊(地名鄉習營以驍勇名坊蓋内有駐/泊營也後趙伯尚舉八行改今名)¶
　秀實坊(舊曰升秀士人有累舉/不第者後有登科故名)¶
　　内夀寜坊(通井/樓門)¶
　忠順坊(舊名延慶以慶成寺前延慶橋名陳奉議景/參三世登科郡守欲號顯裔以其私諱乃詢)¶
<pb:KR2k0012_WYG_004-15a>¶
　　(其字或曰字子孝守曰以孝事君則忠以敬事長/則順故名之慶成寺東舊有南禪坊今無寺前蘇)¶
　　(公井/一)¶
　閩都坊(舊曰閩㑹/縣治在焉)¶
　海晏坊(海晏門/之旁)¶
　喜壽坊(卓推官之居其母陸侍郎藻之姊也侍/郎治郡日年八十餘尚寜健因以為名)¶
　棣華坊(地名湯巷鄭氏兄弟三人中/武舉杜廷試為第一因為名)¶
　温泉坊(地名/内湯)¶
南¶
<pb:KR2k0012_WYG_004-15b>¶
　思義坊(舊曰阜財交易所也/通大隱坊地名厰下)¶
　連桂坊(地名梳行黄給事唐傳之居/兄弟繼登科第延康名之)¶
　清泰坊(地名石井大觀中李/殿撰畸立識時也)¶
　朝士坊(地名小石井以朱/大夫敏元之居名)¶
　仁慶坊(舊曰捉生偽閩營黄尚/書裳以其非雅改之)¶
　拱星坊(閩王時號/新路口)¶
　華萼坊(閩王時/號新市)¶
　羙政坊(舊名施攻/地名河西)出通仙門外冠賢坊(黄國録倫兩/優釋褐立)¶
<pb:KR2k0012_WYG_004-16a>¶
　罾浦坊(地名河東天聖中李屯田正登第子述繼之/葉吏部名其坊曰世顯初郡人有詩云疑是)¶
　　(分開渾沌初奔竒走秀兩相於等閒開圃多栽/竹到處人家盡讀書宴飲直嘗千户酒盤飱唯)¶
　　(侯兩潮魚九華峯頂真仙宅罾浦坊中出輔車/鄉人以久無第進士者乃剽詩以更其名今又)¶
　　(為罾/浦)¶
　狀元坊(舊曰團練坊嘉祐八/年因許將狀元改)¶
　尊儒坊(蔡伯俙字景蕃祥符九年應童子科真宗賜舊/詩七閩山水多竒俊四嵗兒童出盛時家世)¶
　　(傳清白裔嬰孩自得老成姿纔方學步來朝謁未/及能言便賦詩更勵孜孜圖進益青雲千里有前)¶
　　(期授東宫侍講暇日畫村民以嬉目而蒿且有/菜色帝適見而詢焉對曰臣所居州蓋瘴鄉也)¶
<pb:KR2k0012_WYG_004-16b>¶
　　(故其人皆然/帝嘆久之)¶
　東嶽行宫坊(行春門外地名舶/塔頭通天慶觀)¶
　繼韋坊(髙縣尉介卿與子安/世同年登科故立)¶
南入拱星坊直抵通津門由通津門至羅山寺角西出¶
興賢坊¶
　東舉亷坊(地名黄兼倉黄鄭初入閩/所居後陳尹舉八行改名)¶
　　潤澤坊(閩横衝營内義井/二葉吏部闕名)¶
　　髙節坊(舊名嚴師因林提學徽之名後/楊通判幹引年致仕更其名)¶
<pb:KR2k0012_WYG_004-17a>¶
　　至喜坊(胡氏兄弟文炳文/煒同時登科因名)¶
　　濯纓坊(通使/君)¶
　　化成坊(舊鐵冶坊/冶鑄之所)¶
　　登瀛坊(舊九仙坊地名仙/跡水步門大路)¶
　　仙跡坊(亦通九/仙山)¶
　西積貨坊(近市黄尚書名/内過捉生營)¶
　　連榮坊(通小石井舊曰既富以樊氏/兄弟仁逹仁逺登科改名)¶
　　嶽臨坊(内嵩嶽行宫丁戌山之巔南/舊有安福寺崇慶塔號新塔)¶
<pb:KR2k0012_WYG_004-17b>¶
　　夀帥坊(王端明祖道之居端明兩知鄉郡移知桂/府故名西通旌隠坊地名館前蓋閩越)¶
　　(時五州諸侯館/所至今猶呼云)¶
　　兼濟坊(通津門之旁/門舊名兼濟)¶
　　坦履坊(西通朱紫坊沿河/一帶地名新河)¶
　中狀元坊(紹興十二年因/陳狀元誠之立)¶
　　全勝坊(地名羅山寺角今法/海寺也以舊營名)¶
由豐樂門至迎仙門¶
　中亮功坊(余太宰深府第政和中賜賢/弼亮功扁郡人因以名坊)¶
<pb:KR2k0012_WYG_004-18a>¶
　南永和坊(地名小/排營)¶
　北西湖坊(舊有贊城坊以/城里為名今無)¶
由豐樂城而北西踰冝秋橋¶
　宜秋坊(通西/湖坊)¶
不踰橋而北出安善抵遺愛¶
　拱辰坊(州/北)¶
　熙然坊(政和中黄尚書裳再/任日立亦識時也)¶
由清泰門出清逺門外(地名後街/東通大街)¶
<pb:KR2k0012_WYG_004-18b>¶
　中豐盈坊(舊楊/橋坊)¶
　西大水流坑¶
　　小水流坑(並通/浦尾)¶
　　棣錦坊(舊通潮巷以二陸/皆知鄉郡改今名)¶
　　文儒坊(舊山隂巷後改儒林以鄭/祭酒穆之居改為文儒)¶
　　甘液坊(地名方井即/蘇公井也)¶
　中光禄坊(舊曰閩山光禄卿程公師孟游/法祥寺置光禄吟臺因以名之)¶
　西風憲坊(清逺門外余太宰之兄待制/清之居擢為御史俄改今名)¶
<pb:KR2k0012_WYG_004-19a>¶
由康泰門東行折而南出井樓之西¶
　北麗景坊(地名/東瀆)¶
由麗景坊北行出延逺門抵嚴勝門¶
　昭利坊¶
　祐正坊(俱以昭利/王祠故)¶
　　　内外城壕(橋梁/附)¶
舊記州東帯滄溟百川叢㑹控清引濁隨潮去來呉都¶
賦所謂潮汐池幾是也今城東南地勢卑平潮上大江¶
<pb:KR2k0012_WYG_004-19b>¶
自南臺(城南有越王/釣龍臺故名)東北入河口津經通仙門(舊樂郊/門後以)¶
(土人嫌樂/落音同改)羙化門之東至臨河務入南鏁港(水/門)北過德¶
政橋(古渡也紹興十四年僧覺漸作闊九丈為三門號/曰新橋曩時大義白田諸渡至河津及城南有東)¶
(適者皆出澚橋欲徑者此渡焉或曰自橋立東走者免/百步之迂然北山七十里之水㑹于澚橋之北駐而後)¶
(進行未百步復逡巡于是橋之下時潦暴至尾洩不逮/東湖數十里田畆莽為水病由此故也今考舊記則不)¶
(然東湖自晉開鑿正欲受北山之水民自/堙塞而為田豈橋之罪哉乾道二年創亭)至去思橋為¶
羅城大壕(即澚橋也南從江岸開河口通潮北流至澚/橋浦遂通東湖直如溝瀆號直瀆浦相傳亡)¶
(諸時四面皆江水此如屋奥舟楫所赴北㑹山原東逹/行路其時已有橋惟木性喜腐更革莫得詳閩王時始)¶
<pb:KR2k0012_WYG_004-20a>¶
(以澚名橋至皇朝開寳中錢昱脩景德元年謝即中泌/謀昜以石州民陳祐等奔走營集泌去三年而橋始成)¶
(後泌死州民相與縞素嚴侍御辟疆問之曰我皇朝刺/史十四人而爾獨拳拳于兹何於是嚴尚嚴故祐等皆)¶
(曰侯於吾民天地也不張權不恃威兄弟而争者訓之/頑梗者責之訟幾乎息矣嚴聞其言刑亦為寛祥符七)¶
(年改曰通津崔軻記熙寜八年元即中積中慕謝之政/於是舉何武故事改曰去思大書于橋左後五十年陸)¶
(侍即藻守鄉郡始措民居而亭之朱欄鴈齒縹/碧凌空亦一時壯觀也俞提刑向記植于橋右)過橋北¶
出鏁港(非水路但/設水門)散入東湖(舊記在州東北周回二十/三里晉嚴髙築城日與西)¶
(湖同時開鑿今漸堙塞為民田慶厯/中作記只曰漸堙塞是猶有湖也)其西分為三一自¶
通仙門之南入通仙橋(乾道三年/始創亭)西行經洗馬橋(合沙/門外)¶
<pb:KR2k0012_WYG_004-20b>¶
(時洗省馬於此橋之東别分一支南横通韭/菜橋又東西分為兩支而南名曰玉筋水)而西㑹于¶
夾城壕之西南隅一自羙化門之西入教場南過寜越¶
門外九仙橋(有景德四年林洪範為閩光門合沙新石/橋記大略言南城之壕實要津焉先是壕)¶
(梁造以官籍之數嵗理日葺軍什即役相顧其咨虞部/袁公召緇流地民好善者示以石梁之議人樂其便逾)¶
(時告成或曰梁開平二年閩王作名合沙按開平四年/翁承贊同閩王有登水閣詩軋軋朱輪下九霄登庸門)¶
(内駐星軺他時若問今時事只有南邊是舊橋注橋名/合沙然則二年蓋修之也迨皇朝元符二年顔象環亭)¶
(其上更今名橋東有湖閩王築南月城因設大壕百五/十歩後為蓮池宣和五年牓曰南湖今多堙為田矣旁)¶
(薫風亭禊遊/亭秉蘭堂)西踰宿猿洞趾過西門迎仙橋乃北通西¶
<pb:KR2k0012_WYG_004-21a>¶
湖至遺愛門池橋(舊記西湖在州西三里蓄水成湖可/䕃民田偽閩又益廣之迤邐南流接)¶
(城西大壕直通南蓮池父老相傳閩時湖周囘十數里/築室其上號水晶宫時攜後庭逰不出莊陌乃由子城)¶
(複道跨羅城而下不數十步至其所今宫跡猶存民田/其上而湖盡為民田及菱池矣異時太守出西湖觀競)¶
(渡則知與南湖通也舊記云亡諸/時湖中山一夕飛徃臨海其說誕)一自德政橋之西南¶
至河西橋以西(大中祥符二年作紹興二十六/年鄉人更名使君以閘名之也)置閘(舊/名)¶
(清水堰今/名使君閘)吸大河水貫城而西經通津門橋(舊名兼濟/舊記從清)¶
(水堰開河通澚橋浦㧞潮貫城横度兼濟門蓋偽閩築/羅城時所鑿也咸平中陳象輿重濬之併門改名俗號)¶
(新河通大/船徃来)次安泰橋(利涉門外舊有重修津渠記在利/涉門下掌書記陶嶽文宣和七年)¶
<pb:KR2k0012_WYG_004-21b>¶
(陸侯藻/剏亭)次清逺門橋次板橋次金斗門橋直抵浦尾(羅/城)¶
(壕在金斗門東橋近之故名西横出金斗門以西乃是/外城壕壕通迎仙門外橋至  湖觀治平圖水從外壕)¶
(入城至金斗門西入至浦尾通澚/橋潮水相傳自晉時有堰今湮塞)折而東經金墉橋(五/雲)¶
(樓下保一/營門南)與甘棠閘潮相遇其東别為一自通仙門之¶
東北行至臨河務水門分支壕繞外城而北過行春門¶
外樂遊橋(元祐中顔/象環作)又繞而西至湯井門接去思橋河¶
尾其北又分為二一自去思橋北西入甘棠閘(舊記晉/嚴髙築)¶
(城日從今迎仙館前開水口通澚橋浦觀治平圖館在/甘棠閘側今轉運東行衙是也閘舊有之政和中黄裳)¶
<pb:KR2k0012_WYG_004-22a>¶
(修紹興二年夏旱程邁命知閩縣王陔重修陔曰凡閘/必設二以迭為啟閉今但修一其洩必利或遇啓放馳)¶
(駛昜涸冝増一以節其勢啓前閉後於水無損此真法/也乃從之使君閘六月二十四日興十有八日成甘棠)¶
(八月十三日興十日成今法海慶成二寺管之以/潮大小為啓閉之節淳熙元年史丞相浩復修)又西¶
行過延慶橋(慶成/寺前)次師橋(壽寜/坊前)次經院前橋次長利橋¶
(由三山樓下橋之北又有一橋/旁有閘基猶存前通仁愛橋)通闤橋(左院後後/河新瓦路)次虎¶
節門大橋(舊記云前大橋河晉嚴髙開舟楫徃来因名/大航相承去航字直曰大橋後五百年至唐)¶
(元和中觀察使薛蹇冄開以油杉作提/限熈寜三年程大卿師孟改為樂土)次清泰門雅俗¶
橋(清泰門外門東迫子城有/小橋名衆樂下有水門)至子城西南隅髪苖橋(髢/也)¶
<pb:KR2k0012_WYG_004-22b>¶
(俗呼苖為堯昔有嫗於此賣髪髢因名今普明/菴傍舊橋側有水閘基石猶有後又創為橋)與清水¶
堰潮相遇北行至豐樂門義和橋(今俗呼定逺/橋恐舊名)次冝秋¶
橋至鹿項門牆止(相傳偽閩時鑿渠引西湖清水貫城/而入㳂豐樂門城隅與浦尾潮接為)¶
(浴馬之所且以滌滓穢今无清水潮尾或/時至先時尚容小舟今不復有猶名西湖)一自去思橋¶
北北行稍不附城至嚴勝門並石泉而北乃東折至安¶
國之左(舊記云由渠一支自嚴勝門通潮西至遺愛門/四面設壕塹通潮慿髙望之如小蓬瀛是亦言)¶
(其大槩耳未必實抵遺愛門也偽閩時甞穿龍腰術家/以為主山蜂腰之脉竟不敢而罷所謂至遺愛門者諒)¶
(第底龍腰而止今自石泉西/折至龍腰之東皆為民田)若其子城之東南自長利¶
<pb:KR2k0012_WYG_004-23a>¶
橋北走經定安門仁愛橋並開元而北踰康泰門樂遊¶
橋趨將軍山之南(自長利橋至定安門渠旁民多侵為/浮舎熙寜二年程大卿築城始撤之)¶
(尋其源而復濬焉乃/北趣將軍山之麓)西南自清泰門東衆樂橋水門入¶
子城(舊以冝興為子城是渠浴城/而北熙寜拓子城遂為水閘)經開通橋(與衆樂/橋隔牆)次¶
便民橋(大中/寺東)次冝興門橋(橋東退木埸西舊冝惠坊磨/務治平猶有之今為安撫司)¶
(客/邸)沿都倉至威武堂西澄瀾閣(閣臨水/今廢)通西園池(園在/府治)¶
(之西左亭而右庫忠義堂前池舊通潮凡府右諸竇之/水皆歸焉巳上嘉祐二年蔡密學襄開河有記立于左)¶
(院之碑亭自清水堰口至兼濟門橋南岸百五丈九尺/五寸北岸百五丈七尺泥面三丈六尺底二丈四尺深)¶
<pb:KR2k0012_WYG_004-23b>¶
(三尺兼濟至利涉門橋南岸百七十六丈北岸加一丈/八尺泥面三丈三尺底二丈二尺深四尺利涉至清逺)¶
(門橋南岸百四丈一尺北岸加八尺泥面三丈三尺底/二丈二尺深三尺清逺門至髪苖橋南岸四百八十一)¶
(丈六尺北岸四百六十八丈二尺泥面三丈底二丈深/六尺髪苖橋至清泰門橋南岸四十八丈五尺五寸北)¶
(岸四十二丈六尺泥面二丈底一丈四尺深六尺清泰/門至後河口開元寺前小石橋南岸九十二丈九尺五)¶
(寸北岸百八十九丈二尺泥面二丈底減六尺深五尺/小石橋至經院前橋十八丈八尺泥面三丈底二丈深)¶
(五尺經院橋至南禪寺斗門南岸百七十六丈二尺五/寸北岸百八十七丈七尺泥面三丈深四尺髪苖橋至)¶
(樂輸門橋百六丈五尺五寸泥面二丈底丈有四尺深/六尺樂輸門至鹿項門牆九十八丈四尺泥面二丈底)¶
(丈有四尺深六尺清泰門至冝興門橋東岸九十五丈/八尺西岸加五寸泥面丈有五尺底丈深六尺冝興門)¶
<pb:KR2k0012_WYG_004-24a>¶
(至州衙牆七十八丈泥面丈有五尺底丈深六尺小石/橋至定安門六十三丈六尺泥面八尺底六尺深六尺)¶
(定安門至東康門橋百九丈六尺/泥面丈有五尺底減三尺深六尺)又自西北繞郡城之¶
後東入甌冶池(今將軍山之北昔冶山之麓也亦名東/冶及俗呼甌冶皆以東越故耳程大卿)¶
(師孟創甌冶亭作詩又為後序云予至州之明年新子/城城之東北隅灌木隂翳因為開通始問此水或對曰)¶
(甌冶池予竊喜其蹟最古且愛其平闊清泚又池之南/隴阜盤迁喬林古木滄洲野色鬰然城堞之下於是亭)¶
(閣其上而浮以畫舫可燕可游亭之北跨濠而梁以通/新道既而州人士女朝夕不絶遂為勝槩程以為蹟最)¶
(古者謂甌冶子善為劒者事載越絶書頗詳此池乃甌/治子鑄劒之地然無所稽考州雖有劒池寺唐元和中)¶
(僧惟幹濬之得銅刀劒環數枚猶有冶竈在竹林間又/隔在將軍山之南南去尚百餘步非此池也或恐鑄劒)¶
<pb:KR2k0012_WYG_004-24b>¶
(者因此以自號則有之矣然池非以鑄劒者得名偽閩/時州北無渠從州西北西湖廟南十五步羅城開渠外)¶
(吸西湖水源東入沿子城以通此池長三百步上立木/橋四西湖樓下恱濟橋直通安善門次玉壘橋次永安)¶
(橋正北天王堂下蓋主山之經脉初開遇石恐傷其氣/故渠不甚深次龍泉橋入歐冶池政和中亷訪以其地)¶
(植花修貢宣和五年俞提刑向攝郡事移甌冶亭木植/于禊遊堂之東為秉徳堂紹興四年復亭于故址又有)¶
(喜雨堂/城隂館)¶
西湖舊記在州西三里偽閩時湖周回十數里築室其¶
上號水晶宫其後盡為民田淳熙十年待制趙公汝愚¶
奏請興復開浚而朝廷從之今盡復舊制(公奏曰契勘/本州元有西)¶
<pb:KR2k0012_WYG_004-25a>¶
(湖在城西三里迤邐並城南流接大壕通南湖瀦滀水/澤灌溉民田事載閩中記甚詳父老相傳舊時湖周囬)¶
(十數里天時旱暵則發其所聚髙田無乾涸之憂時雨/泛漲則泄而歸浦卑田無弇浸之患民不知旱澇而享)¶
(豐年之利後來人户夤縁請射嵗納些小課利謂之池/户官中但見其絲毫之入而不知其為民户永逺之害)¶
(嵗月浸乆填淤殆盡各立封畛以為己物或塞為魚塘/或築成園囿甚至於違法立劵相售如祖業然西湖南)¶
(湖不復相通而古人積水利民之地盡為豪民猾户所/有雖潮水不住徃來而上下阻隔無由通濟臣照得本)¶
(州地狹民貧全仰嵗事豐登田疇廣殖小有荒歉難以/枝梧况田並湖彌望盡是負郭良田自從水源障塞之)¶
(後稍遇旱乾則西北一帶髙田凡數萬畆皆無從得水/至春夏之交積雨霖滛則東南一帶低田發泄遲滯皆)¶
(成巨浸致使一方人户白納税租而所謂池户者公/然坐享重利第以圭撮之入其為利害大不相侔矣)¶
<pb:KR2k0012_WYG_004-25b>¶
(今來若不申明恐向後轉見堙廢難以興復並湖之三/閘高六尺長二丈四尺板二重各五片髙五尺長一丈)¶
(一尺五寸開元寺㸔管五第四閘髙六尺長二丈三尺/板二重各五片髙四尺  寸長九尺安國寺㸔管  第)¶
(五閘髙六尺五寸長三丈五尺板二重各四片髙四尺/長一丈七尺東禪寺㸔管  右五閘各以板數為凖滀)¶
(水灌溉常冝扄鏁不可妄啓惟大潮候日初三十八遇/有小舟乘載往來聴啓閘一次  一鳯池橋堰一座髙)¶
(五尺長二丈四尺遇上斗池涸竭聴民户從便車湖水/入池以助灌溉  一西湖巡鋪屋三所鳯池橋黿潭三)¶
(橋毎所差延祥寨兵士四人守宿十日一替近湖居民/以農為業並不許置捕魚網具  一西湖新買官地砧)¶
(基簿十本内四本藏之本州及三縣架閣庫六本藏之/雪峯鼓山東禪西禪支提寺紫極宫常住永逺照用)¶
(一三縣承食水利民田總計一萬四千四百五畆十西/湖閩縣三千五百九十八畆候官縣一千六百八  三)¶
<pb:KR2k0012_WYG_004-26a>¶
(畆懐安縣二千三十畆濶東湖懐安縣七千九十四畆/  一浦三道鳯池橋浦  一丈五尺  道士洋官亭下)¶
(浦濶五尺水道士洋房廊屋後浦濶一丈七/尺右係引  灌田之處各有水窻禁魚出入)¶
　¶
　¶
　¶
　¶
　¶
　¶
<pb:KR2k0012_WYG_004-26b>¶
　¶
　¶
　¶
　¶
　¶
　¶
　¶
　淳熈三山志巻四¶
