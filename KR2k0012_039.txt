# -*- mode: mandoku-view; -*-
#+TITLE: 淳熙三山志
#+DATE: 2015-08-24 22:39:03.704652
#+PROPERTY: ID KR2k0012
#+PROPERTY: BASEEDITION WYG    
#+PROPERTY: JUAN 卷三十九
<pb:KR2k0012_WYG_039-1a>¶
欽定四庫全書¶
　淳熙三山志卷三十九¶
　　　　　　　　　　　　宋　梁克家　撰¶
　　土俗類一¶
　　　土貢¶
州距京師四千五百里逺矣然得天之氣和平而無□¶
燠不為瘴寒不至沍得地之形由建劍溪湍而下泉莆¶
潮漲而上適至是而平民生其間故其性紓緩而能强¶
<pb:KR2k0012_WYG_039-1b>¶
力善治可以久安真樂土也産懼薄以勤羨用喜得以¶
實華其君子外魯内文而小民謹事畏法市廛阡陌之¶
間女作登于男四民皆溢雖樂嵗無狼戾能執技以上¶
遊四方者亦各植其身豐年治世氣象間暇習尚可視¶
齊魯聖朝軫念遐服厥貢土物舊不逾三四(在唐貢蕉/布海蛤文)¶
(扇茶橄欖見唐志粉薑紅薑薑鮓鞍橋朴白藤箱等見/慶歴記及元豐九域志國初以來厥貢蕉布乾荔枝之)¶
(屬而/巳)歸化之始猶命以係省錢給且禁分配屬縣仁聖¶
節儉又以其非急困民罷之徳澤隆洽冠帶衣履可不¶
<pb:KR2k0012_WYG_039-2a>¶
識所自也具于左方¶
荔支乾大中祥符二年嵗貢六萬顆元豐四年増減價¶
　本錢一百七十二緡有竒嵗以銀輸左藏庫三年條¶
　次貢物如祥符之數元祐元年定為常貢數亦如之¶
　崇寧四年増一萬三千顆大觀元年又増三千政和¶
　増貢一萬宣和于祥符數外進八萬三千四百七年¶
　損抑貢物減政和之半建炎三年罷¶
荔支煎大中祥符二年定額一百三十瓶丁香荔支煎¶
<pb:KR2k0012_WYG_039-2b>¶
　三十瓶元豐三年條次貢物如祥符之數元祐元年¶
　名為常貢崇寧四年定嵗貢亦如之建炎三年罷¶
圓荔支崇寧四年定嵗貢一十萬顆大觀元年増一萬¶
　宣和中増十萬六百顆七年減政和嵗貢之半建炎¶
　三年罷¶
生荔支紹興初始貢至二十四年因罷貢温州柑亦令¶
　不得供進(宣和間以小株結實者置瓦器中杭海至/闕下移植宣和殿錫二府宴賜御詩云密)¶
　(移造化出閩山禁御新栽茘子丹山液乍凝仙掌露/綘苞初降水精丸酒酣國艶非朱粉風泛天香轉蕙)¶
<pb:KR2k0012_WYG_039-3a>¶
　(蘭何必紅塵飛一騎芬芬數本座中看時余大/宰深詩有賜比西山藥一丸之句上稱賞之)¶
紅蕉花布大中祥符二年以二百四為額天聖六年令¶
　其半淺色餘仍舊元豐三年條次貢物于元額外增¶
　貢二十四元祐元年定以為常貢深淺二色如天聖¶
　之數紹興五年因福清觀音尼院陳請住罷¶
乾薑天聖元年以州産乾薑嵗運十萬斤如温州例熙¶
　寧四年或議地逺薑亦非温比令漕司以價錢市銀¶
　上京元祐元年定為錢一千一百六十八貫足嵗以¶
<pb:KR2k0012_WYG_039-3b>¶
　銀輸左藏庫¶
沙魚崇寧四年定嵗貢三十觔大觀元年増貢三十觔¶
　建炎三年罷¶
鹿角菜崇寧四年定嵗貢二十觔宣和七年罷¶
紫菜崇寧四年定嵗貢二十觔宣和七年罷¶
蕉乾崇寧四年定嵗貢三百觔建炎三年罷¶
　　　戒諭¶
州自聖朝風化之厚人知敦尚本業上下相守氣習朴¶
<pb:KR2k0012_WYG_039-4a>¶
鈍葢渾然易治也有如疾溺于巫喪溺于佛婚溺于財¶
與夫僧胥之情偽獄市之煩擾下至遐鄉僻邑牙儈船¶
戸及蓄蠱之家所以傷害人者自慶厯嘉祐元符以來¶
積勸長吏誨敕裁革其見于碑刻牓諭者今並存之庶¶
觀風宣化儻猶有遺習可舉而行也¶
勸用醫(慶厯六年十二月蔡正言襄知州日作太平聖/惠方後序親書于碑其畧曰太宗皇帝一平宇)¶
　(内集古今名方與藥石診視之法勅國醫詮次類分/百卷號曰太平聖惠方詔頒州郡傳于吏民州郡承)¶
　(之大率嚴管鑰謹曝晾而巳吏民莫得與其利焉閩/俗左醫右巫疾家依巫索祟而過醫門十纔二三故)¶
<pb:KR2k0012_WYG_039-4b>¶
　(醫之傳益少余治洲之明年議録舊所賜書以示于/衆郡人何希彭者通方伎之學凡聖惠方有異域瓌)¶
　(恠難致之物若食金石草木得不死之篇一皆置之/酌其便于民用者得方六千九十六希彭謹愿自守)¶
　(為鄉閭所信因取其本謄載于板列牙門之左右所/以尊聖主無窮之澤又曉人以巫祝之謬使之歸經)¶
　(常之道亦刺史之一職也今其碑在府衙宅堂右希/彭家今太平公輔坊有墨寳軒藏蔡公真蹟治平圖)¶
　(榜聖惠方/虎節門内)¶
五戒(蔡正言襄知州日作一曰觀今之俗為父母者視/巳之子猶有厚薄迨至娶婦多令異食貧者因于)¶
　(日給其勢不得不然富者亦何為之葢父母之心不/能均于諸子以至此不可不戒二曰人子之孝本于)¶
　(養親以順其志死生不違于禮是孝誠之至也觀今/之俗貧富之家多是父母異財兄弟分養乃至纖悉)¶
<pb:KR2k0012_WYG_039-5a>¶
　(無有不校及其亡也破産賣宅以為酒肴設勞親知/與浮圖以求冥福原其為心不在于親將以誇勝于)¶
　(人是不知為孝之本生則盡養死不妄費理之豈不/善乎三曰兄弟之愛出于天性少小相從其心懽忻)¶
　(豈有間哉迨因娶婦或至臨財憎惡一開即成怨隙/至有興訴訟有刑獄至死而不息者殊可哀也葢由)¶
　(聽婦言貪財利絶同胞之恩友愛之情遂及于此四/曰娶婦欲以傳嗣豈為財也觀今之俗娶妻不顧門)¶
　(户直求資財未有婚姻之家不為怨怒原其由葢婚/禮之夕廣靡費已而梭囊槖朝索其一暮索其二姑)¶
　(辱其婦夫虐其妻求之不已若不滿意至有割男女/之愛輒相棄背習俗日久不以為恠此生民之大弊)¶
　(也五曰凡人情莫不欲富至于農人百工商賈之家/莫不晝夜營度以求其利然農人兼并商賈欺謾大)¶
　(率刻剥貧民罔昧神理譬如百蟲聚居强者食㗖曽/不暫息求而得之廣為施與冀減罪惡其愚甚矣今)¶
<pb:KR2k0012_WYG_039-5b>¶
　(欲為福孰若減刻剥之心以寛貧民去欺謾之行以/畏神理為子孫之計則亦久逺居鄉黨之間則為良)¶
　(民其義至明不可/不思今見公文集)¶
戒山頭齋㑹(蔡密學襄涖任日作云使州體問自來風/俗被喪之家言有靡用破賣産業置辦酒)¶
　(食齋筵名為孝行至有亡殁之人舉家不敢哭臨先/將田屋出帳典賣得人就頭商量打了定錢方敢舉)¶
　(殮外拘人情中抑哀毁是不孝之人也出殯之夕鄰/里識與不識盡來弔問恣食酒肉包携歸家至使喪)¶
　(家費用無極其于人情鄰里當有贈遺以資喪家慰/弔之際豈可恣食酒肉以為宴樂是旡禮之人也山)¶
　(頭齋筵僧俗之中本非知識齋食不足每人散錢二/百文如有少闕便即忿怒送塟之禮雖出于古豈有)¶
　(本無哀情只趂齋食喪家竭力不給所求此與乞丐/何異是旡恥也人世若不斷絶民間轉見不易禮義)¶
<pb:KR2k0012_WYG_039-6a>¶
　(之欲安之日逺右仰喪塟之家喪夜賓客不得置酒/讌樂山頭不得廣置齋筵聚㑹并分散錢物以充齊)¶
　(價如有輒敢罪在家長并城外僧院不得與人辦置/山頭齋及功虞侯耆長常切覺察其碑立于虎節門)¶
　(下/)¶
教民十六事(嘉祐二年十月鄉老于翰等請紀密學蔡/公教民十六事立碑于虎節門下  一應)¶
　(有無圖輩欺誑是知州親知于州縣打築關節乞取/財物許人告  二市買買物虧減價例及不畫時還)¶
　(錢仰行人陳告月三行人于諸官㕔榦當厨庫公人/及市買等處每  若有行用錢物罪在行人  四巡)¶
　(欄告税不得擅入人家搜檢税物須申州取候指揮/  五市行見行銅錢如有夾雜砂鑞新錢許人告)¶
　(六銀行輒造次銀出賣許人告捉八七人戸居停賭/錢本罪科斷外必定拆屋給官    僧人不得止宿)¶
<pb:KR2k0012_WYG_039-6b>¶
　(俗家婦人不得聴講及非時入僧院行九諸官除依/條本㕔并専轄尖處科決外不得擅  科罰  十巡)¶
　(檢使臣非承使州㫖揮不得帶甲領兵搜圍人家檢/索違禁物色若窩蔵强刦并殺人賊明有蹤跡許收)¶
　(捉錢十一諸縣擅行科配修造及諸色鄉人歛掠人/户  物入巳仰人陳理  十二在州坊虞侯所由并)¶
　(外縣公人所受情弊放散公事不送州縣許人告受/十三推司當直司并外縣公人因勘公事廣有所)¶
　(許人因事報覆牛十四諸坊只得&KR0249;本地内爭鬬火/燭姦盜賭錢殺  公事  十五在城裏外喪葬之家)¶
　(喪夜不得置酒肉燕樂以虧孝道山頭不得廣置齋/筵違者罪在家長  十六士庶家不肖子弟盜賣家)¶
　(産并轉肩出利買客人貨貴買賤賣/如本人無錢勒牙保人賣業填還)¶
戒生口牙(元符二年三月温朝請益知州日作開建劍/兩州邵武軍客人多是到來福州管下使用)¶
<pb:KR2k0012_WYG_039-7a>¶
　(錢貨討㑹生口牙人或無圖輩巧設計倖或以些小/錢物多端弄賺人家婦女并使女稱要婦為妻或養)¶
　(為子因而誘引出偏僻人家停蔵經日後便帶往逐/處展轉販賣深覔厚利致被誘之家經官訴訟官司)¶
　(雖捕逐根尋猝不見誘者遂使父母夫婦永不相見/其或誘人亦不知存否何在是情理切害急宜懲禁)¶
　(因勑條立碑曉諭責五人為保有工者保依條追賞/外毎獲一名更于知情引領牙保蔵匿人名下理錢)¶
　(二十貫充賞其鄰甲廂耆一例重/行斷遣其碑立于威武軍門之左)¶
戒船戸(元符二年三月温朝請益知州日據左院勘到/船户林屢為有候官縣白斛村住人謝周喜子)¶
　(往南劍看悒女子回顧林屢船般載逐人還家林屢/遇夜時將謝周喜子三人于三江口偏僻水中揾殺)¶
　(逐人捕獲根勘並該凌遲處斬因聞諸縣多有船載/客旅至偏僻灘障處嚇取財物及伺姦便殺併人命)¶
<pb:KR2k0012_WYG_039-7b>¶
　(遂帖十二縣應有載客船各以自來泊船相近者給/甲遞相保委仍立定雇船價例不得例外邀求錢物)¶
　(有犯者除追賞外嚴行斷遣其碑立/于左院前碑亭及南臺臨津館門外)¶
禁蓄蠱(慶厯七年蔡正言襄為閩漕日禁絶甚嚴凡破/數百家自後稍息八年仁宗閲福建奏獄多以)¶
　(蠱毒殺人者福州醫工林士元能以藥下遂詔録其/方又令太醫集法方之善治蠱毒者為一編命㕘知)¶
　(政事杜履為序頒之嘉祐六年范兵部師道乃牒諸/縣各以其方雕板揭于縣門今碑猶存云准知府兵)¶
　(部牒嘉祐六年十一月立碑應中蠱毒不拘年代逺/近先煑雞子一枚將銀釵一隻將右熟雞子内口含)¶
　(之約一飯久取出釵及雞子俱黒色是中毒也可用/下方五棓子三兩木香丁香各一十文甘草三寸一)¶
　(半炮出火毒一半生用糯米二十粒軞粉三分硫黄/末一錢重麝香一十文右八味入小沙瓶内用水十)¶
<pb:KR2k0012_WYG_039-8a>¶
　(分同煎七分候藥面上生皺皮是藥熟用絹攄去滓/取七分小椀通口服須平旦仰卧令頭髙其藥須三)¶
　(度上來闕心即不得動如吐出用桶盛如魚脬類乃/是惡物吐後用茶一盞止如瀉亦不妨瀉後用白粥)¶
　(補忌生冷油膩鮓醬十日後服後藥解毒丸三二丸/補之更服和氣湯散十餘日平復解毒圓者如人中)¶
　(毒十日以前則此藥可療五棓子半斤甑中蒸炮令/熟丁香三兩焙黄焦色預知子半斤一半蒸令熟一)¶
　(半焙令黄色木香三兩一半炮令黄色一半焙過麝/香三文甘草二兩一半炮黄色一半生用水銀粉一)¶
　(盂子朱砂一兩細研為衣右件揚羅為細末用陳米/爛飯為丸如彈子大用藥時研令細同酒一盞煎得)¶
　(温服紹興二年秋連江古田民有查佐等蓄蠱殺人保/其家來訴張參政守為帥依條斷遣仍牓十二縣委)¶
　(正副結五家為保互相覺察知而不糾/其罪與均仍頒勑令賞格散牓要處)¶
<pb:KR2k0012_WYG_039-8b>¶
去野葛(紹興二十六年吳提刑逵以野葛能毒人自為/文戒諭管下其畧曰奴有怨陰以償其主妻有)¶
　(私陰以中其夫不利已公人以害清强之官規財物/鄉鄰以窺富有之室其令五家為保各鋤絶其本根)¶
　(勿令/能殖)¶
　　　謡䜟¶
䜟緯識者不取然不可以耳目所不接盡廢者趙清獻¶
作成都集記曰神恠之事不可以為教書之何也吾將¶
以待天下之窮理者也今耆舊所傳與記籍可攷者始¶
載之¶
<pb:KR2k0012_WYG_039-9a>¶
郭璞遷州記桑田為海人事更改(洪水浸田/人事多變)六旬甲子¶
　當有其害(六六之數/當見其害)更重著衣周迴重載(見三重牆/復而修之)¶
　鄭國歸朝重闗為待(東南有水/潮入其音)鳥出木空千載不昧¶
　(無朱雀山/千年無咎)前有雙眉重施粉黛(九仙烏石山為之眉/方山為之黛是太陰)¶
　(宫/也)溪澗水來盡歸于海(南臺有江出/其地户去也)主揖其客客住¶
　主在(蓮花山髙葢/山方山相應)穏首東日髙山鎮寨(夘山見髙葢/為日門鼔山)¶
　(為威膽/之位)本自添金因成右兊(在乾為金佛/國兊赤金也)但見蛇形¶
　莫知坐亥(木行已街/正坐壬也)事過方知知而未㑹(久後出人/見了方知)¶
<pb:KR2k0012_WYG_039-9b>¶
　龍山髙山光照其代(建水為陽福之/水光顯朝廷)巧婦能裁得令¶
　人愛(遷出于巧婦之/裁人俱愛之)若解修心得其終倍(云民得慈/心得長夀)¶
　(信生陽數/即長齡也)市籠放火聚集磊磊(去郊為市横山有赤/路三二頂峯為火籠)¶
　有一老翁手把竹筒(乾為主陽之位主山也艮山/入為主艮震為蒼莨竹也)重¶
　添新宰在言不在(云在是乾為主山云/不在是被巫山遮也)銘曰泰康之¶
　載遷□甌基四色牢城層巒三逕洪許南流瑞龍地¶
　應其主螺女現對花峯千載不雜世代興隆諸邦萬¶
　古繁盛仁風其城形狀如鸞似鳯勢氣盤挐遇兵不¶
<pb:KR2k0012_WYG_039-10a>¶
　饉遇荒不掠逢災不染其甲子滿廢而復興¶
于山(九仙光孝觀于山碑記云我有一莊園寄在于山/邊于山九道士呼名為九仙輒然來相賀磊老自)¶
　(相傳李公來戰日此無二一物只有一積金寄在于/山庄不是中山中只是龍西郡我住東西城庄在于)¶
　(山下有人有不信但呼碑中話只看于山松于山金/出現不在路傍只在中隴西拾得無分張時人莫笑)¶
　(金泥師拾得金泥也有富太和二年于山二斷吾年/乙丑金園一片寄在山前在前左臂不歸庚申須歸)¶
　(乙未留傳子孫衣錦次/第時人見碑吾今在世)¶
古渡(舊有人得一石于城南釣龍臺刻云按晉太康三/年太守嚴髙圖越王山南之西勢以咨郭璞云方)¶
　(山秀拔于前三山環峙于後八百年後大盛䜟曰其/間萃兀創危亭八百年前兆此名天降元精如漢佐)¶
<pb:KR2k0012_WYG_039-10b>¶
　(岳陶靈氣似周臣中坁不見客舠路古渡應無病涉/人好是褰裳待今日罾浦坊中人挺生年世寖邈石)¶
　(刻今不復存惟故/老口傳猶可據云)¶
沙合路通(郭璞遷城詩云南臺沙合河口/路通先出狀元後出相公閩縣)¶
石移(天寳石移瑞雲來/期屬福清縣界)¶
龍爪(龍爪花紅狀元西/東永福縣保安里)¶
水流(水流張墓園此地/出狀元永福縣)¶
石橋(石橋全出狀/元永福縣)¶
鯤潭(鯤潭生芝草溪北有髙樓此時出公侯鯤/潭在永福縣越峯寺前今成沙洲生草矣)¶
<pb:KR2k0012_WYG_039-11a>¶
蘇溪(蘇溪不用船此時/出狀元福清縣)¶
海口(江南沙合按龍頭兩角纔成事可謀但看/甲子重開日此時方始出公侯福清縣)¶
松山(東去無邊海西來萬頃田松山沙徑合朱紫出其/間時松山沙徑風波險惡民有沒舟之虞今沙合)¶
　(可褰裳矣/長溪縣)¶
渡船潭(渡船通人行狀元方始生淳熙/年史丞相剏縣學于此寧徳縣)¶
鳯凰(鳯凰展翼欲飛渡大小長江侵雲霧蝴蝶按花水/中去必出三公連四輔紹興十年知縣林覺剏縣)¶
　(學于此/連江縣)¶
磨劔石(磨劍石平方出公卿古/田縣保安里玉鴻橋下)¶
<pb:KR2k0012_WYG_039-11b>¶
　¶
　¶
　¶
　¶
　¶
　¶
　¶
　淳熙三山志巻三十九¶
