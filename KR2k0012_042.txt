# -*- mode: mandoku-view; -*-
#+TITLE: 淳熙三山志
#+DATE: 2015-08-24 22:39:03.765457
#+PROPERTY: ID KR2k0012
#+PROPERTY: BASEEDITION WYG    
#+PROPERTY: JUAN 卷四十二
<pb:KR2k0012_WYG_042-1a>¶
欽定四庫全書¶
　淳熙三山志卷四十二¶
　　　　　　　　　　　　宋　梁克家　撰¶
　　土俗類四¶
　　　物産¶
山海天地之藏郡封所至林煙蓊薆横屬數百里滄波¶
瀰漫下極無涯物産萬殊可得而盡名耶鳥獸草木要¶
欲多識矧屬吾境亦恥一物之不知姑以所聞見纂其¶
<pb:KR2k0012_WYG_042-1b>¶
可書者附于篇¶
　　　　木¶
松(四時不改柯易葉史記曰松柏者百木之長也蔡密/學襄知州日令諸邑道傍皆植之又自大義渡夾道)¶
　(達于泉漳人稱頌之詩曰夾道松夾道松問誰栽之/我蔡公行人六月不知暑千古萬古摇清風樹既老)¶
　(愚民多穴取其松明以燒以至枯折尉司雖嘗籍記/或令補種未能禁絶舊𨽻憲司近亦申嚴云又元祐)¶
　(中道士顔象還自東門植松抵鐵塔康山之巔陳𫝊/贈詩初與田蔬一様平一千年後插天青行人息䕃)¶
　(凉風下應説/栽松道士名)¶
栢(葉匾生/而香)¶
<pb:KR2k0012_WYG_042-2a>¶
相思(木堅有文堪作器用几案碁局書筒拍板/之屬子冬實名紅豆呉都賦云相思之樹)¶
欓(木高大枝有刺子似茱萸/而香味辛如椒殺腥物)¶
椒(木有刺子朶生而熱味辛生蜀都名/蜀椒西戎名胡椒本土者名土椒)¶
樟(高大葉似柟葉而尖長彌/辛烈者佳為大舟多用之)¶
檜(栢葉而松身詩/曰檜楫者此)¶
金荆(木堅有文彩/可為牀榻)¶
黄楊(葉細皮薄嵗長三寸至閏年則縮一寸東/坡詩惟有黄楊厄閏年木堅實可為器用)¶
蘖(木枝葉與石榴無辨皮黄子赤如枸把/子兩頭尖枝可剉以染黄生山石間)¶
<pb:KR2k0012_WYG_042-2b>¶
檟(爾雅曰苦荼也/注云似梔子)¶
木槵(葉如㒈欖而小實可以浣衣子可貫為/數珠佛經貫木槵木一百八箇是也)¶
槦(州以南為多至劍建則無之以其擁腫不中繩墨名/以槦或曰其䕃覆寛廣宜以榕名慶厯中王守詩云)¶
　(清隂隨日逺翠影共煙浮廣䕃均榮賤安人異品流/幄帷臨大道冠葢俯高樓避暑疑無夏當風别得秋)¶
　(熙寧中程大卿師孟多命植此自為詩三樓相望枕/城隅臨去重栽木萬株試問國人行往處不知還憶)¶
　(使君/無)¶
桂(葉似枇杷花白叢生巖嶺間冬夏常青唐太和四/年夏天降桂子散落人家芬馥異香圓如珠顆)¶
朴(葉如加條差小/其皮粗故名)¶
<pb:KR2k0012_WYG_042-3a>¶
柟(材堪棟梁根生瘤/呉賦云楠瘤之木)¶
楮(皮有斑花其皮可以為布/亦可擣以為紙實如楊梅)¶
練(高丈餘葉宻如槐而長三四月開花紅/紫色實如彈丸熟則黄即金鈴子也)¶
椿(葉似橄欖/芽香可噉)¶
樗(木形幹類椿葉脱處闕匠者不顧/故名然無用莊子所謂)¶
梓(似桐而葉小花紫爾雅云椅梓郭璞云即楸/也陸璣云梓者楸之疏理白色而生子者)¶
橡(高可三二丈三四月開黄花八九月結實名皂斗其/殻可以染皂即爾雅云櫟其實梂邢昺疏曰梂盛實)¶
　(之房孫炎云/其實橡也)¶
<pb:KR2k0012_WYG_042-3b>¶
石南(葉如枇杷有刺凌冬不凋人多植庭中間/隂翳可愛不透日氣其木堅硬可為斧柯)¶
桄榔(木似棕櫚有節葉亦如之外堅中虚内有/麫大者數斛紫黒色有文理可以制器)¶
櫸栁(皮似檀槐葉如/拚正生溪旁)¶
檉(爾雅䟽曰檉一名西河栁郭璞云今河傍赤莖/小楊也陸璣云皮赤如綘一名雨師枝葉似松)¶
榝木(生山中葉/子似茱萸)¶
加條(葉似朴磨犀/角象牙用之)¶
青剛(葉似石南木紋如/黄楊堪作鞍橋)¶
椶櫚(亦曰栟櫚高一二丈傍舞枝條葉尺餘中包如/魚子鵞黄色然根浮土人植時先磐石其下)¶
<pb:KR2k0012_WYG_042-4a>¶
檀(葉似槐可以/為床榻器用)¶
楓(似白楊葉圓而岐有三角二/月花色白取其脂可以為香)¶
杉(木類松而勁直葉/附枝生若刺鍼)¶
桐(有四種青桐皮青赤桐皮赤梧桐皮微青俱有子白/桐有花無子一名椅桐又名華桐岡桐惟白桐無子)¶
　(可為/琴瑟)¶
槐(葉細而青花子黄有/葉大而黒者名椶)¶
皂莢(有雌雄雄者不實鑿木榦/方寸以雌木填之乃實)¶
櫧(郭璞云此木似柞/子可食為柱不腐)¶
<pb:KR2k0012_WYG_042-4b>¶
白牙(最白潔可/為器玩)¶
水楊(葉圓而濶枝條/短硬多生水岸)¶
栁(柯條與北土無/異但飛絮者稀)¶
桑(與柘為二種皆可以/飼蠶亦可為鞍橋)¶
　　　　竹¶
慈竹(叢生任昉所謂子母/竹蔡公襄嘗賦之)¶
斑竹(生永福縣鶴洋□及湘江者/又有紫竹今山邑皆有之)¶
鶴膝竹(生古田縣似靈夀藤/不須琢削自合杖制)¶
<pb:KR2k0012_WYG_042-5a>¶
箭竹(可為箭榦生長/在古田山中)¶
苦竹(笋味甚苦又有苦伏竹笋/冬生掘而食之味尤珍)¶
淡竹(肉薄節間有粉南/人以燒竹&KR0377;者)¶
石竹(連江等縣為多節/疎而平可為器用)¶
麻竹(大至經七八寸/葉亦大笋夏生)¶
江南竹(粗大而/堅直)¶
秋竹(甚小以/為篾用)¶
蟲竹(叢生如蘆每節生蟲如新蟬之未翼者中/無竅隙隨節而長竹將枯乃穴其傍而出)¶
<pb:KR2k0012_WYG_042-5b>¶
豁竹(節長細可為笛/材笋味最美)¶
䈥竹(肉厚而竅小/可為弓弩材)¶
　　　　草¶
萱(詩曰焉得諼草埤雅謂一名鹿葱草之可以忘憂者/夏開者梗高葉大秋開者短而葉細别有鞓紅而百)¶
　(葉者有鵞黄而/香者非一種也)¶
蘭(一名水香顔師古云即澤蘭也生水傍葉光潤尖長/花蠟色六出三椏敷瓣聳若䑕耳一卷而紫暈檀心)¶
　(氣清逺葢國香也春秋兩種楚詞云春蘭兮秋菊又/云秋蘭兮青青或云一榦一花而香䑆者蘭一幹五)¶
　(七花而香/薄者蕙)¶
<pb:KR2k0012_WYG_042-6a>¶
剪刀股(葉如剪刀苗甚軟嫩色深青綠每叢/十餘莖内一莖之分枝開小白花)¶
瓊田(春生苗葉無花三月採/根葉焙乾土人用治風)¶
建水(枝葉似桑四時常有土人取/其葉焙乾碾末治走疰風)¶
雞項(葉紅花葉上刺青色亦名千鍼草根似小蘿蔔枝/條直上三四月苗上生紫花八月葉凋十月採根)¶
火杴(春生苗葉似紫蘇大而尖長/白花州人呼其葉為火杴草)¶
馬藍(葉類苦蕒菜土人連根採之即爾/雅所謂箴馬藍是也治䲅魚毒)¶
石龍蒭(叢生俗名龍鬚/草今人以為席)¶
莎草(根名香/附子)¶
<pb:KR2k0012_WYG_042-6b>¶
燈心(生澤地叢生莖圓細/而長直人以為席)¶
雞腸(一名蘩&KR1562;葉似荇菜而小其莖梗作蔓/斷之有綠縷細而中虚似雞腸因名)¶
鱧腸(即蓮子草也一種葉似栁而光澤莖似馬齒莧花/細而白其實如小蓮房一種苗直頗似蓮花而黄)¶
　(色實亦作房而圓可以/止血方言謂之斷血草)¶
羊蹄(禿菜也葉狹長色深莖節間/紫赤採根醋磨塗癬速效)¶
蓪草(一名通脱木葉如草麻中虚/有軟白可為輕花出長溪)¶
紫背(解一切/蛇毒)¶
佛甲(多附石向陽而生似/馬齒莧細小而長)¶
<pb:KR2k0012_WYG_042-7a>¶
仙人掌(多于石壁上貼而生如/人掌故名治腸痔㵼血)¶
蒲(生陂湖中嫩者可/食漢嘗以裹輪)¶
蕢(生有三稜爾雅謂之望江生者為淡蕢/近海者為鹹蕢土人以為纜為席為屨)¶
芒(似茅可以為/繩索履屨)¶
虎杖草(爾雅曰似紅草而大可染/赤煎以為飲色如琥珀)¶
戒火草(人家用瓦缶/植之以警火)¶
獨掃草(爾雅曰馬箒注/云可以為箒篲)¶
茭(生泥浦中葉如蒲葦人縛為薦蓆誚之菰又有白色/者其根可食謂之茭鬱子中有黒㸃嵗久有白臺如)¶
<pb:KR2k0012_WYG_042-7b>¶
　(小兒臂謂/之茭手)¶
　　　　藤¶
丁公藤(生依南樹故號南藤莖如馬鞭有節紫褐色南/史解叔謙母有疾夜于庭中祈告聞空中云取)¶
　(丁公藤治即/瘥即此藤也)¶
千金藤(主一切血症生南/土者黄赤而細辛)¶
紫金藤(生山中初春生葉青色至冬凋落/其藤似枯條採其皮曬乾治腎氣)¶
石南藤(其苗蔓延木/上四時不凋)¶
含春藤(其苖蔓延木上/冬夏長青治風)¶
<pb:KR2k0012_WYG_042-8a>¶
感藤(如雞卵大味甘美如蜜生研傅蛇蟲咬/瘡一名甘藤甘感聲近耳又名甜藤)¶
吉釣藤(亦名美龍藤色紫老者可帖雙陸局/道家呼其根為降真香或以為簡)¶
金剛藤(方言謂之□頡根/赤色可以染鴨子)¶
薜茘藤(緣木/而生)¶
香藤(緣木而生其氣馨香又/有南藤人取以醸酒)¶
王孫藤(可供/作纜)¶
　　　　畜擾¶
馬(海壇舊諸牧有之但駑蹶駻突/須久服習乃堪乘驢騾亦同)¶
<pb:KR2k0012_WYG_042-8b>¶
牛(黄牛角縮而短悍水牛豐碩而重遲出福清/以南水牛新孳下其乳為團出城東松嶼)¶
羊(嵗兩生息出/福清長溪)¶
猪¶
犬¶
猫¶
雞¶
鴨¶
鵞¶
<pb:KR2k0012_WYG_042-9a>¶
　　　　獸¶
虎(山深處有之異/時或忽至城邑)¶
豹(尾赤而文黒為赤豹又有/黒豹文圓者為錢文豹)¶
豺(季秋之月攫獸以祭/天方言呼為豺犬)¶
狼(似虎而小/性主貪)¶
熊(猪身而圓/有爪如鉤)¶
麂(麞類也其肉堅韌不/及之其皮可為履鞹)¶
麞(味甘無毒有/牙而不能噬)¶
<pb:KR2k0012_WYG_042-9b>¶
猴(詩謂之猱大厯中有數百集古田杉林中里人欲伐/木殺之有一老者飛下縱火爇樹傍家于是人走救)¶
　(火遂得/脱去)¶
猿(居山林巖石間渇則連臂下飲人或射殺其子必自/投而死剖視之腸皆寸斷亦名猿父爾雅曰猿善援)¶
玃(似猿而蒼色/爾雅曰玃父)¶
兎(嵗中秋感月精而/生閩中近亦有之)¶
香狸(口鋭身長似猫過/山則草木皆香)¶
猩猩(連江五峯山勢高/逺林深茂有之)¶
刺蝟(狀類猯㹠脚短多刺尾長/寸餘近人則縮能捕蠱毒)¶
<pb:KR2k0012_WYG_042-10a>¶
野猪(如豚毛黒如/錐名曰豪彘)¶
野狐(似狗而小尾如長箒能/媚人為妖皮白可製裘)¶
鯪鯉(似鼉而短小色黒又似鯉魚四足能陸能水日中/出岸開鱗甲仆臥令蟻入滿趨水中蟻浮出食之)¶
山犬(狀類家犬/赤蒼色)¶
山羊(有筋力善走/其角觥觥然)¶
獺(水獸也似狸而毛細入水不濡主魚/鯁不下者取其足項下爬之即愈)¶
竹䶉(蒼色如䑕食蘆葦根/鄉人亦謂之芉豚)¶
䑕狼(生山野中似/猫能捕䑕)¶
<pb:KR2k0012_WYG_042-10b>¶
鼯䑕(似小蝙蝠/膏療耳瞶)¶
&KR3337;&KR2332;䑕(似兎而小尾多毳善緣藤蘿/而走王右軍取其鬚以為筆)¶
鼴䑕(身似牛而小鼻似猪而足短貪飲溪/水若恐不足故曰飲河不過滿腹)¶
　　　　禽族¶
鸛(白者似鵠黒者曲頭其巢中為池/含水滿池中養魚及蛇以哺其子)¶
鸕鷀(水鄉有之從/口中吐雛)¶
鵠(似鶴/而白)¶
鷗(臆白翅青南越/志隨潮上下)¶
<pb:KR2k0012_WYG_042-11a>¶
鴻雁(寒露來賓至長/溪止及春北嚮)¶
黄雀(秋稻將熟自西北來多至/數千閩連江等縣有之)¶
魚狗(紅觜翠羽腹背間微赤戲于苕間俟/魚則穿波取之葢翡翠之一種也)¶
鵁鶄(水鳥人家養之可厭火/災似鶩綠衣馴擾不去)¶
&KR2141;□(溪禽也似/鶩而黒色)¶
鳬(水鳥也飛甚速今賈販者以/鳬血㸃錢欲取利如飛也)¶
鸂鵣(文若繡畫尾有毛如琵琶/撥小于鴨對浮溪谷間)¶
鷺鷥(爾雅鷺舂鉏郭璞云白/鷺也頂有長翰如絲)¶
<pb:KR2k0012_WYG_042-11b>¶
鵜鶘(頤下有袋容二升物展縮由袋/其中盛水以飬魚一名淘河)¶
鳩(方言謂/之鷦)¶
鷰(亦名𤣥鳥紫胸輕小者為越/鷰胷斑黒而聲大者為胡鷰)¶
黄鸝(亦謂之倉庚/俗呼為黄鸎)¶
竹雞(白蟻聞其聲盡化為水山林中多有之其聲/自呼為泥滑滑亦名越鳥選曰越鳥巢南枝)¶
白鷴(似山雞而色白西京雜記/曰閩越王以獻漢高帝)¶
山雞(尾長而小可蓄之樊/中所謂翟山雉也)¶
雉(可充庖㕑閩越王嘗/以白雉獻漢武帝)¶
<pb:KR2k0012_WYG_042-12a>¶
鷓鴣(形似母雞而小有白圓㸃背間有紫色聴/其鳴若云鈎輈格磔開翅之始必先南翥)¶
喜鵲(嵗十一月乾鵲始巢及春乃或營巢之户知避/太嵗南人喜鵲聲而惡鵶聲故俗號為喜鵲)¶
信鵲(類鵲而小能為百禽聲忽鳴而過/庭簷間其占為有喜亦名進鳥)¶
鷁(水鳥蒼色方/言謂之盧鷁)¶
鶼鶼(爾雅曰比翼鳥/似鳬青赤色)¶
鶗鴂(方言謂之孤/雞鳴則草衰)¶
鶡(有冠似/雞好鬬)¶
鷦□(方言為扛鼓于小枝間以/草為窠尤纎巧又名巧婦)¶
<pb:KR2k0012_WYG_042-12b>¶
慈鴉(義烏也能反哺/方言呼為射烏)¶
郭公(頭尾黒而身/赤一名赤烏)¶
鶻(鷙禽蒼色翅梢深黒直上千尺乃凝/然不動洞見淵魚擘波而歛攫之)¶
鷹(稟瑶光之精而生蒼黒色亦名鷙鳥以/其勇鋭能執搏也七月則取禽以祭天)¶
鸇(蒼褐色似鴟而小/一名隼亦名晨風)¶
鳶(鴟/也)¶
鷂(啁哳而/聲悲)¶
紅娘(丹觜翠身/似鸚鵡)¶
<pb:KR2k0012_WYG_042-13a>¶
白頭公(似雀而大/頭有白㸃)¶
啄木(雌褐而雄斑啄利如錐索蠧/木間竟日軒輊其聲剝啄然)¶
䳺鶉(莊子謂田䑕所化淮/南子謂蝦蟇化也)¶
舶鴿(似鳩而差小諺謂千鳩不如一鴿言美也編角如/笙繫其尾高飛雲端聲似鳴鏑而委蛇善識主人)¶
　(之居舶人籠以泛海/有故繫書放之以歸)¶
鵙(詩曰七月鳴鵙/方言謂之伯勞)¶
謝豹(狀如鵙以聲名之/也舊記以為子規)¶
鴝鵒(今人畜其雛以竹刀剔其舌教之/則能言一種白者似鵙而亦有幘)¶
<pb:KR2k0012_WYG_042-13b>¶
呼潮(色蒼似鴿潮至即/鳴風雨弗渝也)¶
雀(一名嘉賓言栖宿/人家如賓客也)¶
綵囊(似雞而小頂/上有五色囊)¶
雷舞(蒼赤色聞/雷聲即舞)¶
鴞(似鵩而小一名梟一名鵂鶹夜飛晝伏又名夜遊女/又名鬼車遇隂晦則飛鳴惡聲鳥也周禮覆夭鳥之)¶
　(巢注謂鴞鵂也/方言謂之訓狐)¶
　　　　水族¶
鯉魚(埤雅一名鱣鯉無大小其脊中鱗皆三十六鱗有/黒㸃子爾雅以之冠篇陶隱居謂為魚王形致可)¶
<pb:KR2k0012_WYG_042-14a>¶
　(愛且能/神變)¶
鯋魚(數種胡鯋青色背上有沙長可四五大鼻如鋸皮/可剪為鱠縷曝其肉為脩可作方物鮫鯋鼻長似)¶
　(蛟皮堪飾劍一名錦魟出入鯋初生隨母浮遊見大/魚乃入母口中須臾復出故曰指頭鯋腮兩邊有皮)¶
　(形似戴帽又有/時鯋犬鯋之類)¶
鯔魚(似鯉身圓口小骨軟生江海/淺澤中呉王論魚以鯔為上)¶
鱸魚(似鯔而有黒子肉白斫膾不腥隋/煬帝謂金韲玉膾東南之佳味)¶
鱖魚(口目大而鱗細有黒子味美亦/名鱖豚水豚惟狸脚鱖最佳)¶
鯿魚(板身口鋭項縮孟浩然/果得縮項鯿謂此魚也)¶
<pb:KR2k0012_WYG_042-14b>¶
白魚(生江中大者六七/尺色白頭昻可膾)¶
石首魚(頭中有石如碁子遯齊閒覽南海有石首葢魚/之極美者取其石治以為器載飲食如遇蠱毒)¶
　(器必曝裂土人以製作尤精明瑩如/琥珀人但愛玩其色鮮能識其用)¶
比目魚(嶺表錄異記南人謂之泥鞋魚江淮謂/之拖沙魚鱗細色紫一眼兩相比乃行)¶
鰣魚(一名鮒魚鱗如淡墨/傳金骨軟子飽者佳)¶
鏘魚(板身而鋭狀若鏘刀肥腴極佳其子有/䲅毒有金㸃而差厚者謂之黄蠟樟)¶
鰈沙魚(形扁性温浙人呼為箬魚淮泗/謂之鞋底魚以江中者為美)¶
海鷰魚(黒色肉翅/飛走泥上)¶
<pb:KR2k0012_WYG_042-15a>¶
鰻魚(似蛇而無鱗口齒尤銛利色青黄海出/者比江鰻差大一名慈鰻亦名□狗魚)¶
鱓魚(似鰻而細長生水岸泥窟中人云是荇芩根所化/又以為人髮所化今腹中有子未必盡是化生也)¶
鱧魚(陶隠居謂公蠣蛇所變至難死頗有蛇性諸魚膽/苦惟此膽味甘可食為異即俗所謂黒鯉魚者夜)¶
　(必北向/望斗)¶
烏魚(色黒江海/皆有之)¶
鯯魚(板身/多鯁)¶
鮆魚(身狹長有鬚/一名刀魚)¶
時魚(月長一寸至十月盈尺/者佳此魚以不腥為異)¶
<pb:KR2k0012_WYG_042-15b>¶
子魚(身圓鬛小冬深盈腹皆子/者皆作醎肥美可充方物)¶
黄梅魚(似金鱗魚而小骨少/而口朱長可七八寸)¶
銀魚(口尖身鋭如銀/條作鮓尤美)¶
章鮌魚(色青斑無鱗/亦名為馬鮫)¶
詶制魚(爾雅謂之當魱/肥美而多鯁)¶
黄賴魚(一名䱀䰲無鱗似鮎而小腮其/腮邊有刺能螫人其聲䱀䰲然)¶
鮎魚(爾雅謂之鯷大者長尺/餘無鱗方言呼為池魚)¶
誗魚(池塘有之/亦名甜魚)¶
<pb:KR2k0012_WYG_042-16a>¶
䱠魚(長可尺餘骨柔而無鱗唐李柔/入閩謂為銀羮謂水母為玉膾)¶
䲅魚(肝及子有毒一名鶘夷河㹠或謂之鯸/鮐魚芚以藍煮令過熟則可以無毒)¶
鱅魚(色青/無鱗)¶
魴鮃魚(大如母指/有五色)¶
鰌魚(大如船舟人遇之則鳴金鼓以怖之布米以厭之/則倐然而没不然則害舟間有斃者必梯而臠之)¶
　(刳其脂以為/油可灰船)¶
魟魚(團扇形色紫尾/長于身能刺人)¶
彈塗魚(大如母指鬚鬛/青斑生泥水中)¶
<pb:KR2k0012_WYG_042-16b>¶
水母(本草謂之姹亦謂之乍魚言其隨年乍有/乍無也大如覆㡌小者如盌腹下如垂絮)¶
石鏡(塊然凝結瑩若水精有足無目/慿蝦而行本草名為摴蒲魚)¶
過臘(身濶可丈/許食蚶蚌)¶
白爵(浮而影伏或六眸或六甲或似/魟其甲精光為蠀蛦亦曰白濯)¶
鼈魚(頭軟骨謂之醜食當去之不可與莧菜同食魚池/中多畜之令魚不隨霧起故陶朱公謂之神守)¶
石拒(一名八帶刺居石穴中人或/捕取之以脚粘石拒人故名)¶
章魚(似石拒而極小連江羅/源寜德福清諸邑俱有)¶
章舉(似章魚而/差大脚短)¶
<pb:KR2k0012_WYG_042-17a>¶
烏賊(鷃鳥所化能噀墨溷水以自衛性嗜烏每/浮水上伺烏啄其腹卷取而食之故名)¶
柔魚(似烏賊而小色/紫俗呼為鎖管)¶
鱟(足下有二殻厚掩身尾長有刺子如菉豆韓退之詩/鱟實如惠文雌雄常相附雖風濤不解謂之媚鱟海)¶
　(人用葦索兩雨編/為一甲以鬻焉)¶
蝦(有數種梅蝦梅雨中有之白蝦生江浦城南有白蝦/浦是也其大者為蝦魁頭殻攅刺可為杯亦名蝦杯)¶
　(鬚長一二尺大如指上有細芒肉雪白出福清其甜/者為蘆蝦或傳蘆葦所化閩縣長樂近江有之又有)¶
　(蝦姑狀如蜈蚣能/食蝦見開元遺事)¶
蟹(八足二螯大者箱角兩出足/節屈曲行則旁横故曰旁蟹)¶
<pb:KR2k0012_WYG_042-17b>¶
蝤蛑(俗呼為蟳扁而大後兩足薄/濶謂之撥棹飽膏者曰赤蟹)¶
蠘(殻鋭而膏黄螯/銛利斷截如翦)¶
彭螖(音滑似蟹而小呉人語訛呼/為彭越今海畔有盧禽似之)¶
彭蜞(似蟹而小似/彭螖而大)¶
掲哺子(似彭蜞一螯甚大一螯/細一名擁劍亦名桀步)¶
千人擘(狀如小蟹壯者擘/之不能開故名)¶
車螯(大者如槃小者如拳沈存/中云即本草所謂魁蛤也)¶
蛤蜊(止消渇開胃氣解酒毒以/萊菔煮之則其柱易脱)¶
<pb:KR2k0012_WYG_042-18a>¶
蚌(肉内有珠胎江賦曰/瓊蚌晞曜而瑩珠)¶
蜆(方言謂/之蟟)¶
蟶(生海泥中長可二三/寸大如指而頭開)¶
淡菜(亦謂之/殻菜)¶
烏黏(狀似淡菜而絶小生/石上叢剗取之故名)¶
海月(形圓如月亦謂之蠣鏡土人刮磨/其表以通明者鱗次以葢天牕)¶
石華(方言謂之石雹選曰挂/席拾海月揚帆採石華)¶
石榼(形圓色紫有刺/見人則刺動搖)¶
<pb:KR2k0012_WYG_042-18b>¶
沙蛤(出長樂殻黒而薄中有/沙焉故名俗呼西施舌)¶
石決明(即鰒魚也狀如蛤惟一殻無對大如手小者/如兩三指海人噉其肉取其殻清水洗乳)¶
瓦屋子(嶺表錄異記蛤類南中呼為蚶子亦名/瓦屋子以其殻上有稜如瓦壠故名)¶
文蛤(有文理者唐時常充上貢亦名海蛤/其殻皆為風濤所洗則自然圓淨)¶
龜脚(以形名㘭中肉/美大者如掌)¶
螺(有數種狀若鸚鵡堪作酒杯者為鸚鵡螺色紫而斑/㸃者為紫背螺俗謂之砑螺大如拇指有刺而味辛)¶
　(如蓼者為蓼螺生海中而色紅可為神盃肉可作醬/者為紅螺磨令尖平可以酌水其可為鮓者為香螺)¶
牡蠣(海旁皆有之附石而生磈礧相連如房故名蠣房/韓退之詩蠔相粘為山謂此晉安石澚為佳莆州)¶
<pb:KR2k0012_WYG_042-19a>¶
　(多出荻蘆東沙關嶺一種草鞋蠣生海中大如杯漁/者以繩繫腰跏足屏息入水中取之少間振繩乃舉)¶
　　　　蟲¶
蛇(有數種蝮蛇胎化腹裂子生最毒青竹蛇與竹同色/小而不可犯花蛇好入人家捕䑕食之惟烏蛇不螫)¶
　(人醫家用之絶大者曰蚺蛇膽可/和藥他又有白花白頸黄頷之類)¶
鼃(背青綠色方言謂之青蠖其聲□/□然亦有背作黄文者名金線蛙)¶
黽(名蝦蟇爾雅曰在水為黽腹大脊青俗名土/鴨其鳴甚壯色黒者呼為蛤子亦名水雞)¶
蟾蜍(爾雅曰似蝦蟇居陸地下濕處身大背黒行遲其/腹下有丹書八字者真蟾蜍也抱朴子云蟾蜍萬)¶
　(嵗生角畫/地流水)¶
<pb:KR2k0012_WYG_042-19b>¶
蜜蜂(在巖石間作房色黒在人家窠檻中作房甚小而/微黄内必有大者身稍長呼為蜂王外有黄蜂土)¶
　(蜂之類其種不/一皆有螫毒)¶
寒螿(二月鳴者名䗿女音寗似寒螿而小七月鳴者名/蛁蟟音彫寮色青九月十月中鳴甚悽急者乃寒)¶
　(螿也舊記入秋鳴者名促織曽師建云有數種通名/蟋蟀有尾者為雌無尾者為雄雄者能鳴北地寒惟)¶
　(秋始鳴冬則蟄南地/暖往往鳴聲不絶)¶
蜩(詩五月鳴蜩本生土中至夏則登木而蛻秋鳴者為/蟬有象鼻蟬紅翠相間好登茘枝木而不能鳴又有)¶
　(碧玉蟬翠色可噯韻如/軋箏或曰閏年蟬多)¶
蝸(郭璞謂頭有小角莊子所謂戰于蝸角是/也南方積雨蝸涎書畫屋壁悉成銀迹)¶
<pb:KR2k0012_WYG_042-20a>¶
蜥蜴(似蛇而四足尾青碧以五色者為雄而不備者為/雌一㮔喜緑籬壁形小而黒名蝘蜓亦名蛇師以)¶
　(其常在屋壁故名守宫一種形小尾長/見人不動名龍子在草澤大者名蠑螈)¶
蝱(數種皆能啗牛馬血木蝱木大而綠色幾若蜩蟬蜚/蝱狀如蜜蜂黄色蒼蝱大如蠅大抵能治血五月採)¶
　(腹有/血者)¶
蜈蚣(能制蛇莊子稱蝍蛆是也淮/南子云騰蛇殆于蝍蛆即此)¶
蝙蝠(一曰飛䑕能噉茘支/五百嵗變白體重)¶
螟蛉(桑/蟲)¶
蜻蜓(一曰絳騶一曰赤衣使者又/曰赤弁丈人俗呼青鵶娘)¶
<pb:KR2k0012_WYG_042-20b>¶
蛷螋(似促織隠牆壁中/溺人影令生瘡)¶
蜘蛛(空中結網取蚊蝱食/之小者南呼為喜子)¶
螳蜋(青色/長臂)¶
蚯蚓(淮南子曰食上/者無心下恵)¶
蜚(方言謂之石蜚/爾雅曰廬蜰)¶
蝴蝶(有黄色白色/一名野織)¶
蒼蠅(蒼色赤首者呼為/景迹歐陽公賦云)¶
白蟻(禮謂之蚍蜉梅雨時化為/飛蛾又有黄蟻出入有序)¶
<pb:KR2k0012_WYG_042-21a>¶
　¶
　¶
　¶
　¶
　¶
　¶
　¶
　¶
<pb:KR2k0012_WYG_042-21b>¶
　¶
　¶
　¶
　¶
　¶
　¶
　¶
　淳熙三山志卷四十二¶
