# -*- mode: mandoku-view; -*-
#+TITLE: 淳熙三山志
#+DATE: 2015-08-24 22:39:02.770786
#+PROPERTY: ID KR2k0012
#+PROPERTY: BASEEDITION WYG    
#+PROPERTY: JUAN 卷一
<pb:KR2k0012_WYG_001-1a>¶
欽定四庫全書¶
　淳熙三山志巻一¶
　　　　　　　　　　　　宋　梁克家　撰¶
　　地里類一¶
　　　叙州¶
周禮職方掌天下之圖與其地七閩與焉七者所服國數¶
也初夏少康封庶子於㑹稽二十世至句踐又六世無彊¶
為楚所滅(通鑑周顯王/三十五年)子孫播越海上七世至亡諸摇姓¶
<pb:KR2k0012_WYG_001-1b>¶
騶氏(一曰/駱氏)秦始皇二十六年既并天下置三十六郡乃使¶
尉屠睢平百越廢為君長以其地為閩中郡(按史記始皇/帝紀二十六)¶
(年分三十六郡三十二年使䝉恬破胡三十三年置桂林/南海象郡東越傳秦巳并天下皆廢為君長以其地為閩)¶
(中郡蓋在置諸郡/之後史闕其年)諸侯伐秦亡諸摇帥閩中兵從畨君滅¶
秦項羽主命弗王以故佐漢伐楚髙帝五年封亡諸為閩¶
越王王故地都冶(蘇杖注嚴助傳曰冶山名今名東冶林/魏黄初人當得之今甌冶池山是也唐)¶
(元和八年刺史裴次元於其南闢為毬場即山為亭作詩/題於其壁自為序大畧云場北有山維石巖巖峰巒巉峭)¶
(聳其左林壑幽邃在其右是用啓滌髙深必盡其趣建創/亭宇咸適其宜勒為二十詠有望京山觀海亭雙松嶺登)¶
<pb:KR2k0012_WYG_001-2a>¶
(山路天泉池翫琴臺筋竹巖枇杷川荻蘆崗桃花䲧芳角/茗原山隂亭含清洞紅蕉坪越壑橋獨秀峯篔簹坳八)¶
(亭椒盤石白土谷詩各一章章六句内望京山云積髙依郡/城迥㧞凌霄漢蓋始以望京名之也時觀察推官馮審為)¶
(記刻石大畧言次元報政之暇燕逰城之東偏曰左衙營/遂命開治化磽确為夷址去荆棘於叢薄以為毬場其北)¶
(乃連接山麓翳薈荒榛公日一往或再往焉捫蘿躡石不/憚危峭轉石而峯巒出濬坳而池塘見為潭為洞為島為)¶
(沼窈窕深邃安可殚極凡二十有九所聲於歌詠者二十/篇蓋又有漣漪亭東陽坡分路橋乾崗岑木&KR1000;亭石堤橋)¶
(海㨨亭松筠陌夜合亭未為詩也至大中十年亭壁之詩/已無存者刺史楊發訪於邑客得其本為鑱諸碑隂而識)¶
(之其後碑石埋没洎皇朝熈寧二年夏新子城役人裒土/於宣毅營北將軍山下得之乃輦而置於郡中日新堂之)¶
(西廡有程大卿師孟題記今存其言宣毅營即舊左衙營/今廣節營也將軍山即唐望京山舊冶山也按治平圖則)¶
<pb:KR2k0012_WYG_001-2b>¶
(曰泉山熈寧圖名為將軍未詳所始經累代營造脩築山/形今卑小矣然觀唐元和中猶巉峭幽邃如許則秦漢間)¶
(益可知閩越王故/城即此山西北)孝惠三年立閩越君摇為東海王都東¶
甌(應劭注東海曰在吳郡東南濵海徐廣注東甌曰今/之永寧也永寧即今永嘉師古曰今泉州葢指福州)¶
(非/也)吳王濞敗子駒亡閩越怨東甌殺其父屢勸擊之建¶
元三年閩越圍東甌帝遣嚴助發㑹稽兵浮海救之閩¶
越聞風而遁(其年東甌舉/國徙江淮)六年其王郢擅擊南越(嚴助/傳閩)¶
(王以八月舉兵於冶南葢/兵已離所都由南路以往)復遣王恢韓安國兩道擊之¶
弟餘善鏦殺郢遣使者上符節請所立(嚴助傳云不敢/自立以待天子)¶
<pb:KR2k0012_WYG_001-3a>¶
(之明詔餘善意/欲漢立之耳)漢以繇君丑獨不與謀(張晏曰/繇邑號)使立為¶
繇王奉亡諸祭祀餘善威行國中民多屬遂竊自立為¶
王帝聞之因立為東越王(漢只封丑王繇邑以奉閩祀/有意於郡縣之矣及餘善自)¶
(立以繼郢乃因而封之按司馬遷作東越傳總閩越東/甌為名立為東越王者盡王此閩越東甌之地也自秦)¶
(以㑹稽郡之南皆為閩中郡漢髙惠始分為二建元三/年東甌既徙江淮其地無所屬閩越併有之至此乃盡)¶
(以封餘善故曰東越王班固漢書用遷之文乃以東甌/請舉國徙中國改為東越請舉國徙中國其名始不辨)¶
(矣盖漢惟有東越南越/此則東越其統名也)與繇王並處(既立餘善亦不廢/繇王故曰與繇王)¶
(並/處)元鼎五年餘善請從擊南越不至漢將請伐之兵臨¶
<pb:KR2k0012_WYG_001-3b>¶
境乃反(朱買臣傳時東越數反覆買臣因言故東越王/居保泉山一人守險千人不得上今聞東越王)¶
(更徙處南行去泉山五百里居大澤中今發兵浮海直/指泉山可破滅也是時元鼎六年餘善之立已二十五)¶
(年矣買臣故言舊時東越王只守泉山之險今乃去之/而南可直指其巢穴而取之蓋謂所都之地顔師古曰)¶
(即今泉州之山謂福州也自隋文平陳改豐州為泉州/唐開元置福州折衝亦號泉山府兵皆即今甌冶山為)¶
(名爾唐裴次元作天泉池詩題其山亭云魚鱗息枯池/廣之使涵泳䟽鑿得䝉泉澄明覩秦鏡今山下猶有泉)¶
(一泓紹興間薛殿撰弼創泉山堂其側蓋識古也舊城/在此山西北越王山之南越山寺記乃云山本泉山因)¶
(遷今城乃指故都以越王名之非也後之人又不詳究/始末以餘善與丑為共王其地疑各别在一處有以泉)¶
(山為在蓮華山下有指鼔山為説皆失之買臣言更徙/處南去泉山五百里即所謂泉南猶言冶南也泉山堂)¶
<pb:KR2k0012_WYG_001-4a>¶
(側有龍王祠王参政之望/因禱雨獲應更名喜雨)詔朱買臣與韓說出句章(今/慈)¶
(溪/)浮海東徃楊僕出武林(今錢/唐)王温舒出梅嶺(今䖍/化)越¶
侯出若邪白沙(今㑹稽有/若邪溪)擊之(漢時東越四境民物稀/曠史言守武林田餘干)¶
(入尋陽/可見矣)元封元年入東越繇王居股殺餘善以其衆降¶
帝以其阻悍數反覆改封居股東成侯萬户(漢表東成/在九江郡)¶
遷其民江淮間遂虚其地或竄山谷後稍稍出因自立¶
為冶縣(前後漢及晉以来地理志並無此縣名前漢志/雖有治縣疑是冶字然考之後漢志乃是章安)¶
(今台州臨海縣地也惟晉志云武帝滅之徙其人/名為東冶舊唐志云其逃亡者自立為冶縣得之)漢置¶
<pb:KR2k0012_WYG_001-4b>¶
㑹稽南部都尉於塞上以禁備之(治回浦鄞縣南囘浦/鄉漢邊縣有障塞尉)¶
(掌禁備𦍑夷犯塞者自武帝既廢東越遂於塞上置治/縣以處近境之民又置回浦以為南部都尉治所故前)¶
(漢志此兩縣最在㑹稽郡諸縣之後顔師古注治縣曰/本閩越地注回浦曰南部都尉治是也治縣在今臨海)¶
(舊東甌地閩王郢至餘善皆得而有之又秦統名為閩/中謂之本閩越地可也而宋書志沈約所作乃引司馬)¶
(彪云章安故冶地然則臨海亦冶地也又引張勃呉錄/云閩越王冶鑄地蓋以治字為冶字後人因之遂以漢)¶
(甞置冶縣於此且無諸都冶摇都東甌自是两處若置/冶縣豈於東甌界中又冶今州治去臨海一千二百里)¶
(若置縣在此其界至臨海則前漢表縣大率方百里又/安得一縣如此之逺乎况治縣始改為章安續又分章)¶
(安南為永寜不將永寜介乎其中而南北斷為兩境皆/名冶縣故今前後漢志及唐元和郡國志皆作治字宋)¶
<pb:KR2k0012_WYG_001-5a>¶
(志又云後分冶地為東南二部都尉東部臨海是也南/部建安是也此固後漢至呉時所分呉時多指東越之)¶
(地呼為東冶故云爾以為/漢甞置冶縣於此則誤)光武時罷都尉(時遂廢/回浦縣)後復¶
置南部(建安元年孫䇿令永寜長韓晏領南部都尉將/兵討東冶時方立此名及晏敗以賀齊代之八)¶
(年始置府/于建安)建安初始有候官等五縣(舊記謂光武以為/東候官未見其據)¶
(建安元年孫䇿渡浙江㑹稽太守王朗浮海奔東冶候/官長商升不納頼虞翻説之乃為起兵䇿復遣將擊之)¶
(是時縣皆豪傑自立可知也未幾升降於賀齊建安南/平漢興三縣復反又其後東冶五縣反四縣名見前其)¶
(一史闕書自孫氏時五縣既平始隨立為縣/或者乃以遁逃者出漢復立為冶縣亦誤矣)呉景帝時¶
置曲那都尉領謫徒造船於此(舊記開元寺東直巷/呉時都尉營號船場)永¶
<pb:KR2k0012_WYG_001-5b>¶
安三年置建安郡治建安候官屬焉(時建安屬縣呉興/東平建陽將樂邵)¶
(武延平建衡元年李朂/從建安海道擊交趾)晉太康三年始以候官為晉安¶
郡嚴髙為守初治故都遷今城縣八(原豐新羅宛平同/安候官羅江晉安)¶
(温/麻)𨽻揚州(漢武帝元封五年始置刺史時東越已虛矣/呉時以丹陽郡為刺史治所今建康晉因之)¶
元康元年𨽻江州(時以疆土曠逺統理尤難分置江州/以揚州之豫章鄱陽廬陵臨川南康)¶
(建安晉安七郡荆湖之武昌襄陽安成三郡置刺/史治所初在豫章咸康六年移治潯陽今江州)宋泰¶
始四年改為晉平郡(舊記云元嘉中改/晉平攷宋書無)縣五(按宋志晉/安太守領)¶
(縣五候官原豐晉安羅江温麻而無新羅宛平同安者/併省也或以為是時析置南安郡非也宋志即無此南)¶
<pb:KR2k0012_WYG_001-6a>¶
(安郡其晉安縣即今南/安之地故知是併省)尋復故(宋書晉安王子勛敗遂/改為晉平以封休祐似)¶
(嫌其名稱六年休祐死明年徙其十三子於晉平齊建/元四年封王子懋為晉安王相距十餘年史闕更復)¶
梁天監中置南安郡(以晉安縣地置時始置龍溪縣遂/以晉安縣為南安郡而屬焉按隋)¶
(志梁武帝天監十年有州二十三郡三/百五十其後頻事經略開拓閩越謂此)普通六年遂以¶
晉安建安南安三郡屬東揚州(先是宋武帝惡江州彊/大常欲分之孝建元年)¶
(因討平臧質遂分揚州之㑹稽東陽新安永嘉臨海五/郡為東揚州刺史治所在㑹稽至是遂以三郡屬之從)¶
(其近/也)陳永定初升為閩州領三郡始為刺史治所(時以/陳寳)¶
(應為閩/州刺史)天嘉六年州罷(以寳應/敗故廢)還屬東揚光大元年復¶
<pb:KR2k0012_WYG_001-6b>¶
升為豐州隋開皇九年平陳改為泉州廢建安南安二¶
郡來屬大業初改為閩州三年改為建安郡(治閩/縣)縣四¶
(閩建安南/安龍溪)唐武德元年改為建州四年移建州于建安¶
(是時閩縣/屬建州)六年析置泉州(舊唐志云貞觀初為泉州非/也四年移建州五年以南安)¶
(為豐州六年置泉/州宜以新唐為正)縣五(閩候官長樂/連江長溪)八年置都督府領¶
建豐三州(寰宇記云武德四年為豐州置都督領泉建/潮㑹要云武德八年改為豐州都督府按新)¶
(唐武德四年未有泉州五年始置豐州於南安寰宇記/年與州名及所領皆誤㑹要州名誤冝以元和志為正)¶
貞觀初𨽻嶺南道廢豐州来屬縣六(萬安今福清/聖厯二年置)景雲¶
<pb:KR2k0012_WYG_001-7a>¶
二年改為閩州都督府(是嵗六月分天下置汴齊兖魏/冀并蒲鄜涇秦益綿遂荆岐通)¶
(梁襄揚越安潤洪潭二十四郡都督閏六月置按察使/七月停新置都督府是時二十四郡都督之命並不行)¶
(惟閩州都督乃是嵗正/月指揮不在停廢之列)領泉建漳潮五州(先是垂拱二/年析置漳州)¶
(聖厯二年以舊豐州為武榮/州是嵗以武榮州為泉州)開元十三年改為福州都¶
督府(或曰以董/奉福上名)十九年置泉山府兵(治平志按察使席/豫奏福泉等州山)¶
(洞僻逺江海廣深請於福州/置上折衝府兵千二百人)二十一年置經略使(治平/志有)¶
(八月十/二日𠡠)二十二年以漳潮歸嶺南督泉建汀四州(二十/一年)¶
(置汀/州)天寳元年改𨽻江南東道尋改為長樂郡(改刺史/為太守)¶
<pb:KR2k0012_WYG_001-7b>¶
(仍為長樂/經略使)縣八(古田/尤溪)復領漳潮二州十載復以漳潮歸¶
嶺南(舊記云/二年非)至德二載置經略軍寜海軍乾元元年改¶
為都防禦使兼寜海軍使復為福州都督府(改太守為/刺史置防)¶
(禦使以治軍/事刺史兼之)上元元年升節度使領州六(舊記云代宗/時領温州治)¶
(平記云寳應元年袁鼂反攻陷台温明三州李承昭率/兵破之遂以温州来屬未幾歸越州按唐書台州人袁)¶
(鼂僣號改元寳勝李光弼遣將破之于衢州廣德二年/鼂伏誅免越州今嵗田租之半三州給復一年其間来)¶
(屬未詳/何時)縣九(永泰析候/官尤溪置)大厯六年罷節度置都團練觀¶
察處置使(以潮州/歸嶺南)乾符五年黄巢入閩焮蕩幾盡中和¶
<pb:KR2k0012_WYG_001-8a>¶
四年陳巖逐其帥鄭鎰自稱觀察使光啓二年王潮據¶
泉州巖表為刺史巖卒其婦弟范暉自稱留後驕暴失¶
衆心衆道潮以來潮遣弟審知攻之景福二年入福州¶
乾寜元年授潮觀察使三年(唐表作/四年)升為威武軍拜節¶
度使四年卒(潮自光夀南渡由贛川入漳/浦據泉福十二年葬晉江)審知立(初潮/未至)¶
(民謡曰潮水来巖頭沒/潮水去矢口出至是騐)梁開平三年封閩王縣十(乾化/元年)¶
(以梅溪場/為閩清縣)貞明六年升為大都督府唐同光三年卒子¶
延翰立天成元年偽建國稱大閩國王十二月延禀殺¶
<pb:KR2k0012_WYG_001-8b>¶
延翰推延鈞為節度觀察留後長興四年僣號改元龍¶
啟升為長樂府縣十四(是嵗以羅源場為羅源縣感德/場為寜德縣歸化場為德化縣)¶
(建州永順場為/順昌縣咸屬)子繼鵬為尹清泰二年繼鵬弑立改元¶
通文晉天福四年朱文進等害之季父延羲立改元永¶
隆明年延政始貳後三年延政僣號於建州國號殷(以/將)¶
(樂為鏞州延/平鎮為鐔州)開運元年文進殺延羲自立晉因授以節¶
度國人尋殺之迎延政於建州明年延政稱閩王以福¶
州為東都領州七縣十三(是歳析/出順昌)子繼昌留守列校李¶
<pb:KR2k0012_WYG_001-9a>¶
仁達殺繼昌立僧卓巖明(雪峯僧/莆田人)未幾殺之自立其年¶
延政為南唐所滅(自光啟二年丙午入閩有神僧黄涅/槃人就問之僧云騎馬來騎馬去滅)¶
(之明年嵗復丙/午蓋六十年)漢乾祐元年仁達舉國歸呉越縣十一¶
(是嵗改鐔州為劒州以尤溪/𨽻之三年又以徳化歸泉州)周廣順元年改為彰武軍¶
(避周太祖名今法祥院有建隆三年石闕殿記功/德主上軍散兵馬使充彰武軍省勾院使徐廷鎬)迨我¶
皇朝太平興國三年錢氏納土復為威武軍領州六軍¶
一(鏞州失所廢年月是嵗析/建州之邵武為邵武軍)屬兩浙西南路四年領軍¶
二(是嵗析泉之莆/田置興化軍)六年縣十二(是嵗析閩縣/九鄉置懐安)雍熙二年¶
<pb:KR2k0012_WYG_001-9b>¶
始為福建路嘉祐四年帶鈐轄大觀元年升為帥府四¶
年罷建炎三年復升為帥府自太康置守至今淳熈八¶
年凡九百年考占星土蓋斗牛須女之分也(周禮以經/星十二次)¶
(辨九州之地以觀妖祥内呉越屬星紀前漢志謂交趾/南海等郡皆其分野志自斗十二度至女七度為呉越)¶
(特言其大界也/非止謂本州)廣輪之數具列于後¶
　東西四百五十里　　南北五百七十八里¶
　東南西北四百九十四里　東北西南干八十里¶
　東百九十里至海¶
<pb:KR2k0012_WYG_001-10a>¶
　西二百六十里至界首又百二十五里至南劍州¶
　南百七十八里至界首又六十三里至興化軍¶
　北四百里至界首又百三十里至建寧府政和縣¶
　東南二百八里至海¶
　西南五百四十里至界首又四百二十五里至南劍¶
　州¶
　東北五百四十里至界首又三百二十里至温州¶
　西北二百八十六里至界首又百十八里至南劍州¶
<pb:KR2k0012_WYG_001-10b>¶
　¶
　¶
　¶
　¶
　¶
　¶
　¶
　淳熙三山志巻一¶
