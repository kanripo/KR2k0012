# -*- mode: mandoku-view; -*-
#+TITLE: 淳熙三山志
#+DATE: 2015-08-24 22:39:02.882171
#+PROPERTY: ID KR2k0012
#+PROPERTY: BASEEDITION WYG    
#+PROPERTY: JUAN 卷六
<pb:KR2k0012_WYG_006-1a>¶
欽定四庫全書¶
　淳熙三山志巻六¶
　　　　　　　　　　　　　宋　　梁克家　撰¶
　　地里類六¶
　　　江潮¶
水路視潮次停泊猶驛鋪也循州境東出漲海萬里潮隨月¶
長晝夜至如符契道閩安而上江面澄濶别為西峡逾于南¶
臺皆㑹於懐安進而至湯背止以與溪流接自愛津東下縈¶
<pb:KR2k0012_WYG_006-1b>¶
紆數百里危陘狭道行者繭足輕舟朝發乃一夕可至南望¶
交廣北睨淮浙渺渺之塵乗風轉柁顧不過三數日偽閩時¶
蠻那放椿且次江岸國初六縣鹽舸徑輸州倉以達于四方¶
郡今福清長樂涵頭嵗運未嘗停民無酤其来醸作兩溪糯¶
粒舳艫相銜嵗小儉榖價海涌南北艦囷載歘至城外其諸¶
貨寳回往不可名計浮于海達于江以入于河莫不有潮次云¶
　初一十六(午/)　　　　初二十七(午/)¶
　初三十八(未/)　　　　初四十九(未/)¶
<pb:KR2k0012_WYG_006-2a>¶
　初五二十(申/)　　　初六二十一(申/)¶
　初七二十二(酉/)　　初八二十三(酉/)¶
　初九二十四(夘/)　　初十二十五(夘/)¶
　十一二十六(辰/)　　十二二十七(辰/)¶
　十三二十八(巳/)　　十四二十九(巳/)¶
　十五三十(已末午初此潮入州城内河之候也江/潮常緩海潮三刻至入河則又少遲耳)¶
　　　海道¶
自迎仙至莆門平行用退潮十有五(海不/計里)¶
<pb:KR2k0012_WYG_006-2b>¶
一潮迎仙港乘半退里碧頭¶
　迎仙港源自興化三百里合桃源水為大溪過迎仙¶
　　市為子魚潭(三百/步)歴福清黄茅墩(墩南江上三千/餘家屬興化人)¶
　　(煙如海口鎮其墩溪/漲海湧皆不能沒)合蒜溪東流過浮山三里合¶
　　徑江入海(潮至子/魚潭)徑港源出興化縣界金支大澤¶
　　至裏洋合黄蘖山南水十里名漁溪過應天院一源¶
　　出黄蘖山北過鐵場邊北流東折合漁溪入徑港南¶
　　至綿亭東出烏嶼門又南至雙嶼頭為二東出白嶼¶
<pb:KR2k0012_WYG_006-3a>¶
　　西出後嶼合於昭靈廟前㑹迎仙港入海(潮至應/天院前)¶
　東　南匿　草嶼　塘嶼(昭靈廟下光風霽日窮目/力而東有碧拳然乃琉球)¶
　　(國也每風暴作釣船多為所漂一日夜至其界其/水東流而不返莎蔓錯織不容轉柁漂者必至而)¶
　　(後已其國人得之以藤串其踵令作山間蓋其國/刳木為盂乃能周旋莎蔓間今海中大姨山夜忌)¶
　　(舉火慮其國/望之而至也)¶
二潮過洛化洋牛頭門泊寄沙(多水/劫)¶
三潮至燕錫泊婆弄澚(一名暴露/聲相近)¶
　東草嶼¶
<pb:KR2k0012_WYG_006-3b>¶
四潮半退至銀盞舷乗半漲取錢藏出止馬門(為過淺/溯潮不)¶
　　(克所以必持半漲也元豐/二年甞移海口巡檢於此)¶
　西　海口鎮¶
　海口源出興化縣界流為百丈溪二百餘里至假面¶
　　為横路溪(即無患/溪也)東流二十里合石堘溪至水陸¶
　　院合東溪經福清縣河頭瀦為琵琶洋十八里至¶
　　海口入海(潮至水/陸院西)鹽埕嵗管納海口倉七百萬斤¶
　　經南交輸懐安倉(葉&KR1161;珪記埕有三等沙埕為上/夾沙次之泥埕為下沙埕喜受)¶
<pb:KR2k0012_WYG_006-4a>¶
　　(潮信退則昜乾實漏坵則昜淋故為上半沙半泥/故為次泥溼距潮且難乾淋故為下大埕一二畆)¶
　　(小者半畆大水取信小水暴乾蓋海水鹹鹵過埕/則鹵歸土中日暴則鹹乃凝白花取海水淋之煉)¶
　　(為鹽亦猶膽水浸鐵水中自有銅性遇鐵澁住故/烹鐵而得銅也一月之間大水六日初一至初三)¶
　　(十六至十八晴明則土信可収雨濯則土信敗矣/一年之間惟五六七八月土信特厚蓋烈日之功)¶
　　(也故舊法六月/起火八月住火)¶
　東　鹽嶼　蘇嶼　鐘門(昔人没鐘於此/潮退蒲牢微見)¶
五潮半退過石帆洋(狀如/帆)泊大小練(二練門相去十里/無便風停留或踰)¶
　　(月/)¶
<pb:KR2k0012_WYG_006-4b>¶
　西北　松林塞¶
六潮出練門至東西洛止(雖近過此/無泊所)¶
七潮泊慈澚(勑號慈/孝洋)¶
　西　長樂㯍過港(長樂溪源極微大槩瀦/為陂湖溢則洩而入海)¶
八潮轉南交山峙海中(港内沙淺大潮二丈六尺小潮/丈有九尺最為險阨舟人多於)¶
　　(慈澚候便及晨潮方挾櫓而濟便風則自外洋縱/繂偽閩時蠻舶至福州城下至國朝以南交之險)¶
　　(遂置司温陸時/有飄風入港者)¶
　　嶺口鹽埕(于歴嶼頭永豐石/馬砂坑鄭胡閭山)嵗納二百四十二萬¶
<pb:KR2k0012_WYG_006-5a>¶
　　斤(舊三百/萬斤)陸運二十里避南交之險輸長樂倉¶
　西梅花澚　閩安鎮港源出處州龍泉東流經松溪¶
　　政和一出建寜之浦城一出于崇安其間小溪數¶
　　十匯於建城出南劒之東曰東溪一出邵武之光¶
　　澤北流經順昌至沙溪北一出汀州之寜化西至¶
　　清流沙縣之西合流至南劒與東溪合百八十里¶
　　至水口左合古田縣(源出建寜界東南流號横溪/至上生院南合薦溪潭水數)¶
　　(里合桃溪東流至縣東北隅龍津橋合東北溪知/縣李堪名曰潤澤南經戴星洲鳴玉灘磨劒石下)¶
<pb:KR2k0012_WYG_006-5b>¶
　　(百丈漈入大/溪故曰水口)過大小滛乃無灘平流至猴山右納¶
　　閩清水(源自蓋平里合仁壽孝順金沙等里小溪/土人多以小艇力勝至江口瞻於巨舟乃)¶
　　(浮江而下小溪有三橋良石普賢寳山通/尤溪黄洋諸場尤小者土民堰以溉田)次黿溪¶
　　(唐大厯中有女子浣紗溪次為黿所食其父哭之/哀既而得黿乃烹以釋憤名士多為記述其山源)¶
　　(深險多不逞民盜販茗鹵/官莫誰何俗號七村黿裏)次左納大目溪次右小¶
　　目溪(源出閩清界六/七十里入江)次螺女江(候官縣西北三十/里搜神記閩人謝)¶
　　(端江濵得大螺一蓄之家每出歸盤飱必具乃密/伺見一姝麗甚遂突入問之曰我天漢中白水素)¶
　　(女也帝哀卿少孤遣為卿具今已悉不可止卿宜/以居糧可使盡而更盈言訖化去端如其言資給)¶
<pb:KR2k0012_WYG_006-6a>¶
　　(數世今足跡尚存/或曰江形如螺)至甘蔗北分數里復合至石門¶
　　南分(赤岸山尾與溈山尾相/迎如門水中有石閾)過石門為馬瀆江中¶
　　流至洪塘岐為二北行者為南臺江納北山衆流(桑/溪)¶
　　(自鵞鼻嶺經大坑嶺出東峯後至/茶焙浦通潮鱔溪至浦東橋通潮)過鼓山南行者¶
　　合馬瀆江納永福溪(源自南劒尤溪縣西流至泉/州徳化縣南流至永福洑口)¶
　　(埕㑹溪流行七十里合興化縣游洋青桐溪至重/光寺前六十里合閩清縣界水至大章六十里合)¶
　　(福清縣界十八溪入江縣以西有師姑等六灘東/有太原等十灘不為害潮至保安里泝三十里至)¶
　　(縣/)金﨑江(閩縣東西南七十里昔漁者此釣得金/鏁因見金牛急挽至岸俄而鏁絶猶得)¶
<pb:KR2k0012_WYG_006-6b>¶
　　(二尺許因名金崎江寰宇/記晉康帝詔於此立廟)螺洲(洲形也在大義西/北納龍泉坑溪)¶
　　合大義江瀨江出西峡門合琅琦江(西浦溪出福/清縣界經泥)¶
　　(嶼至琅琦接潮一星溪出/長樂界至白田接琅琦潮)㑹鼓山之𣲖經石馬鷄¶
　　嶼洋(中有石號師子對方山巨浸未甞/没俗謂水浸方山鼻不到師子耳)抵東峡二¶
　　十里入海(潮由西峡上者先至洪塘由南臺上者/差逢大潮至大若南臺江中有洲數里)¶
　　(潮至鼔山分為二南廣而北狹由北上者入直瀆/浦由南上者涉洲尾反東流而與之遇諺謂南臺)¶
　　(江水顛倒/流以此)¶
　　東　劉﨑　王峬　湖江¶
<pb:KR2k0012_WYG_006-7a>¶
九潮至埕角(每嵗二月烏頭數萬/至自東海萃于此)泊闗澚¶
　西萩蘆(連江東南四十里有九龍江根連鼓山相傳/秦始皇以東南氣王自江而南秀㧞者皆鑿)¶
　　(之至是得蘆根長可數丈朝劚暮合終不殊執役/者夢有告曰鍬鉢可夕置勿収乃如其言血流而)¶
　　(絶通水/成峡)蛤沙　萬海小港赤﨑　連江港(源出古/田林洋)¶
　　(界至七猴渡之北合小溪南流至潘渡橋一出羅/源界號曰巖溪南至朱令橋合寳山院前丹陽溪)¶
　　(西南流至興寜廟前與潘渡溪合/西南流合參溪水至峽口鎮入海)¶
　東　鄭﨑　　官嶼　　雙髻焦¶
　　土花鹽場(今/廢)¶
<pb:KR2k0012_WYG_006-7b>¶
十潮轉北交(聚石為灘連接海/岸比南交差昜)泊東西洛¶
　西羅源港(源自蔣山溪經白塔院至四明橋合龍潭/溪過務前合古弄溪至欄頭鋪入江又下)¶
　　(倪南北溪經觀前橋至欄頭鋪前與蔣/山溪合入松﨑江入海潮過四明觀)亷灣(俗呼/林為)¶
　　(亷中多/林姓)南灣寨¶
　東黄土山¶
十一潮至水澚¶
　西官井洋港西源出處州龍泉界(首/溪)東流百里至斜¶
　　灘過載首合松潭溪白沙鎮(紹興/初廢)至亷首村一出¶
<pb:KR2k0012_WYG_006-8a>¶
　　政和縣界經麻嶺至繆洋三十里至亷村㑹龍泉¶
　　溪南流為江過甘棠港(舊有巨石屹立波間舟多/溺覆唐寳祐元年琅琊王)¶
　　(審知具牢禮禱于神將刋之其夕雷雨暴作石皆/柹觧遲明安流如砥昭宗詔奬之賜號甘棠神曰)¶
　　(顯靈侯三年賜徳政碑/五代史謂閩人私號誤)　黄﨑嶺(潮東至白沙西/至亷首各距四)¶
　　(十里舟行一潮至由鎮陸行各百里/白沙溪船至斜灘亷首溪船至繆洋)北源出政和¶
　　界至外渺程家渡南合甘露溪甆溪經深浦渡至¶
　　長境平水分為二(潮至/金垂)一出古田山谷合周仙湖¶
　　東流為穹窿溪又東為晡溪又東為淀尾經赤鑑¶
<pb:KR2k0012_WYG_006-8b>¶
　　門一出古田至游溪合羅源山溪至溪口村同出¶
　　于三嶼寨之左一出羅源飛泉渡出于三嶼之右¶
　　滙于官井洋(風濤險惡/號三港口)東入于海¶
　東　浮膺山¶
十二潮轉驢頭山泊斗米¶
　近有大小金澚　鹽埕(寜徳/縣納)¶
十三潮泊桃門䈥竹山¶
　西松山港(古□松山沙徑/合朱紫出其間)西源號長汀溪自白巖十¶
<pb:KR2k0012_WYG_006-9a>¶
　　五里經建善寺至沙塘北源自赤岸澚村龍潭至¶
　　大橋經鹽埕合沙塘而東入海(潮北行者至大橋/西行者至斗門)¶
　　次西烏﨑港源出西鄉蔗洋八十里至七溪南流¶
　　七十里至飯溪出烏﨑向峯火入海(小船至飯溪/大船至楊門)¶
　　(潭/)¶
　東三沙峯火寨¶
十四潮泊圓塘¶
　西歛港出吉坑十里入海¶
<pb:KR2k0012_WYG_006-9b>¶
　　怯港(俗謂惡/為怯)合小溪水至上洋五里靈峯十里至¶
　　圓塘入海(船至圓/塘止)¶
　東　榆山¶
十五潮至錢夯頭(諺云錢夯頭無風/自毬流言蕩漾也)白露門(或曰即白/水江也白)¶
　　(水即停/船之處)泊莆門寨前¶
　西南　沙埕港源出温州界至桐山東入海(船至/桐山)白¶
　　水江(舊記縣東北百七十里寰宇記白水即夷户/也亦曰遊艇干或曰盧循餘種散居海上唐)¶
　　(武徳中王義童招其首領周造麥細陵等授騎都/尉以船為居寓廬海旁船首尾尖髙中平闊衝波)¶
<pb:KR2k0012_WYG_006-10a>¶
　　(逆浪略無懼怛名了鳥乾符間有陳蓬者駕舟從/海來家于後﨑號白水仙有詩云水籬踈見浦茅)¶
　　(屋漏通星又云石頭犖确髙低踏竹户彭亨左右/聞甞留䜟曰東去無邊海西来萬頃田松山沙徑)¶
　　(合朱紫出其間蔡學士雜記福唐水居船舉家聚/止一舟寒暑食飲疾病昏婭未始去所謂白水郎)¶
　　(者其斯人/之徒歟)¶
　¶
　¶
　¶
　¶
<pb:KR2k0012_WYG_006-10b>¶
　¶
　¶
　¶
　¶
　¶
　¶
　¶
　淳熙三山志巻六¶
