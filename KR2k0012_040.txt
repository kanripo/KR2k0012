# -*- mode: mandoku-view; -*-
#+TITLE: 淳熙三山志
#+DATE: 2015-08-24 22:39:03.717264
#+PROPERTY: ID KR2k0012
#+PROPERTY: BASEEDITION WYG    
#+PROPERTY: JUAN 卷四十
<pb:KR2k0012_WYG_040-1a>¶
欽定四庫全書¶
　淳熙三山志巻四十¶
　　　　　　　　　　　　宋　梁克家　撰¶
　　土俗類二¶
　　　嵗時¶
嵗時古有之四方習尚不能無異郡人曽師建記閩事¶
效荆楚秦中紀嵗時閭里禮節行樂尤悉今掇其可載¶
者其未備者増修之人情之醇薄物態之紓急先後遷¶
<pb:KR2k0012_WYG_040-1b>¶
變畢見乎此因俗設教者庶有觀焉¶
　　　　元日¶
祈年(自五鼔後戸無貴賤貧富皆嚴潔㕔宇設上中下/三位陳列酒果茶湯焚金銀楮錢冀承靈貺以保)¶
　(年齡葢用/道家之説)¶
飲屠酥(除日以藥劑入絳囊置井中元旦出之漬酒東/向而飲自幼至長以為序可辟瘟疫葢用華佗)¶
　(與魏武/帝方也)¶
序拜(閩俗諸節最重元日冬至次之是日享祀畢序拜/稱觴祝夀于尊者出見親族鄰里更相慶賀間亦)¶
　(團拜雖閭閻委巷舉手相祝往反還謁盡節假乃止/自縉紳而下士人富民胥吏商賈皂𨽻衣服遞有等)¶
<pb:KR2k0012_WYG_040-2a>¶
　(級不敢畧相陵躐士人冠帶或褐寵衫富民胥吏皂/衫農販下戸白布襴衫婦人非命婦不敢用霞帔非)¶
　(大姓不敢戴冠用背子自三十年以前風俗如此不/敢少變又其稱呼士人非實讀書不稱秀才豪門大)¶
　(户爹呼父娘呼母其婢僕及在已下呼之曰郎君曰/娘農販下户罷呼父妳呼母其黨類及在巳下呼之)¶
　(曰叔伯曰嫂錙銖甚嚴雖驟富驟貧不可移易故其/名分素定嵗時揖遜俯伏井井可觀三十年來漸失)¶
　(等威近嵗尤甚農販細民至用道服背子紫衫者/其婦女至用背子霞帔稱呼亦反是非舊俗也)¶
却葷食(以嵗首率食素一日紹興辛亥程待制/邁以冦盜未平牓諭部民先是日禁屠)¶
上冢(州人墳塋盡在四郊嵗節之二三日華門大姓率/携家拜掃雖貧賤市販亦盛服靚粧競出城闉東)¶
　(西北郊之外冠葢填塞故自節内酒亭食肆凡諸□/□之家垂帷下箔優游歌笑至開假乃止近數嵗乃)¶
<pb:KR2k0012_WYG_040-2b>¶
　(有節内列/市如故者)¶
入學(每嵗節既五日各遣子弟入學或須十則以寅申/己亥吉亦不過三二日止凡鄉里各有書社嵗前)¶
　(一二月父兄相與議求衆所譽學識髙行藝全可以/師表後進者某人即一二有力者自號為糾首以學)¶
　(生姓名若干人具闗子敬以謁請曰敢屈某人先生/來嵗為子弟矜式幸甚既肯可乃以是日備禮延致)¶
　(諸子弟迎謁再拜惟恐後逺近聞之挈篋就舍多至/數百人少亦數十人間有年四五十不以老為恥月)¶
　(率米錢若干送為司計為掌膳給瞻飲食先生升堂/揭立規矩有輕重罰至屏斥凡五等曰不率者視此)¶
　(諸生欲授何經乃日就講席唱解敷説旬遇九日覆/問之常以嵗通一經若三日八日則習詩賦若經義)¶
　(與論䇿講題命意有未達㸃削塗改俾自入繩墨風/俗如是葢舊矣龍昌期詠福州詩云是處人家愛讀)¶
<pb:KR2k0012_WYG_040-3a>¶
　(書程守師孟詩云城裏人家半讀書又云學校未嘗/虚里巷自周希孟陳烈先生以來以徳行經術警悟)¶
　(後學自是鄉邑有所推擇莫不尊敬畏服近三十年/以前尚然也故知有父兄師友琢磨淬厲縱不為世)¶
　(用亦有成徳三十年之後生以趨試上庠率遊學四/方而先生亦各開明以待來者事師之禮衰教人之)¶
　(禮甚畧非/舊俗也)¶
　　　　立春¶
土牛(以占農耕之早晚與嵗之豐瘠是日/舁置府前閩侯官倚郭縣不别造)¶
蔬餅(閩俗立春以為節物蔡公襄立春寄福州燕司封/詩春盤食菜思三九又羅源林迥詩青韭供盤餅)¶
　(面/圓)¶
<pb:KR2k0012_WYG_040-3b>¶
　　　　上元¶
燈毬(燃燈弛門禁自唐先天始本州准假令三日舊例/官府及在城乾元萬嵗大中慶成神光仁王諸大)¶
　(刹皆掛燈毬蓮花燈百花燈琉璃屏及列置盆燎惟/左右二院燈各三或五並徑丈餘簇百花其上燃蠟)¶
　(燭十餘炬對結綵樓爭靡鬬熖又為紙偶人作縁竿/履索飛龍戯獅之像縱士民觀賞朱門華族設看位)¶
　(東西衙廊外通衢大路比屋臨觀仍/弛門禁逺鄉下邑來遊者通夕不絶)¶
綵山(州向譙門設立巍峩突兀中架棚臺集俳優娼妓/大合樂其上渡江後停寢紹興九年張丞相浚為)¶
　(帥復作自/是不廢)¶
觀燈(舊例太守以三元㑹監司命僚屬招郡寄居者置/酒臨賞既夕太守以燈炬千百羣妓雜戱迎注一)¶
<pb:KR2k0012_WYG_040-4a>¶
　(大刹登臨覽勝州人士女却立跋望排衆爭覩以為/樂本州司理王子獻詩春燈絶勝百花芳元夕紛華)¶
　(盛福唐銀燭燒空棑麗景鼇山聳處現祥光管絃喧/夜千秋嵗羅綺填街百和香欲識使君行樂意姑循)¶
　(前哲事祈禳又司理方孝能詩街頭如□火山紅酒/靣生鱗錦障風佳客醉醒春色裏新粧歌舞月明中)¶
　(薄薄春衫新縷金樽前風細怯輕隂酒香隠約生紅/粉正與桃花共淺深又燈外風摇沽酒斾月中人數)¶
　(買花錢少年心緒如飛絮爭逐遺香拾墜鈿元豐中/劉待制瑾為守元夕不問富貧每户科燈十盞陳先)¶
　(生烈以詩題鼓門大燈籠云富家一盞燈太倉一粒/粟貧家一盞燈父子相聚哭風流太守知不知惟恨)¶
　(笙歌無妙曲/瑾聞而謝之)¶
　　　　寒食¶
<pb:KR2k0012_WYG_040-4b>¶
開花園(州園在牙門之西所謂春臺館是也嵗二月啟/鑰縱民遊賞常閲一月與民同樂也蔡密學襄)¶
　(為郡日有開州園詩風物朝來好園林雨後清魚遊/知水樂蝶戯識春晴草軟迷行迹花深隠笑聲觀民)¶
　(聊自適不用管絃迎又詩云節候近清明遊人巳踏/青挿花穿戲户酤酒似旗亭日向林光潤風回海氣)¶
　(腥未知何處樂歸路巳嚴扄程大卿師孟春/風亭詩為報尋芳沽酒客年年到此且徘徊)¶
鞦韆(古清明詩萬里鞦韆習俗/同州設于春臺館内外)¶
遊山(州民踏青東郊尤盛多拾野菜煑臛謂之煑菜臛/亦唐人杏粥榆羮之意也太守以假日拉寮屬登)¶
　(臨蔡密學襄有寒食遊西湖詩山前雨氣曉才收水/際風光翠欲流盡處旌旗停曲岸滿潭䋊鼔競飛舟)¶
　(浮來煙島疑相就引去沙禽好自由歸騎不□歌吹/歇萬校燈燭度花樓是時西湖競渡可知也程大卿)¶
<pb:KR2k0012_WYG_040-5a>¶
　(師孟寒食遊九仙烏石山詩城中無事喜尋山千里/提封並海寛賓客相從筵既冷士民同出食猶寒芳)¶
　(園病葉堆何限古院開花落㡬般誰道異鄉多感慨/登臨遲却十年官通判馬益和云屬吏參陪宴二山)¶
　(金杯滿沃酒觴寛公私不禁三朝火風雨都無一日/寒花引遊蜂香四座人穿蕭寺景千般清明休假歡)¶
　(心洽飽徳咸知有上官是/日早登烏石晚遊九仙)¶
墓祭(士庶不合廟祭冝許上墓自唐明皇始栁宗元文/近世禮重拜掃五代史曰野祭而焚紙錢謂此也)¶
　(州人寒食春祀必拜墳下富室大姓有贍塋田産祭/畢合族多至數百人少數十人因是燕集序列欵眤)¶
　(尊祖睦族/之道也)¶
　　　　上巳¶
<pb:KR2k0012_WYG_040-5b>¶
褉飲(舊記桑溪在閩縣東乃越王無諸于此為流杯宴/集之地國朝以來太守褉飲之地有三一曰南湖)¶
　(褉遊亭政和乙未黄尚書裳更名洞霄堂宣和五年/俞憲向攝郡仍舊名二曰東禪肖蘭堂宣和中俞憲)¶
　(向立今廢三曰聖泉曲水亭亦向立今更名聚星維/□之春祓除之日率羣僚惟意所適王祠部逵有上)¶
　(巳遊東禪詩紫陌破清晨雕鞍映畫輪因修洛陽褉/重憶永和春錦綉荀香度樓臺梵宇新忙中得閒暇)¶
　(來見解空人程大卿師孟上巳遊東禪詩出城林逕/起蒼煙白馬遺蹤俗尚傳第一僧居蘭若處㡬畨身)¶
　(醉茘枝前百年騷客來題寺三月遊人作/樂天□愛堂頭迎太守路旁先墜碧雲編)¶
競渡(政和宣和中自黄尚書裳至陸侍郎藻為守皆登/褉遊亭臨南湖令民競渡時徽宗御製上巳詩云)¶
　(韶光三月恰芬芳褉飲池邊泛羽觴/畫舫翩翩戯龍虎一湖風景類江鄉)¶
<pb:KR2k0012_WYG_040-6a>¶
青飯(南柷木冬夏常青取其葉𢷬碎漬米為飯染成紺/青之色日進一合可以延年本草云吳越多有之)¶
　(今上巳青飯以此舊記任教/仙去取柷葉染飯閩俗効之)¶
　　　　三月廿八¶
東嶽焚香(州民以是日為嶽帝生日結社薦獻觀者如/堵俚詩有三月廿八出郭東之句葢其來舊)¶
　(矣/)¶
　　　　四月八¶
慶佛生日(是日州民所在與僧寺共為慶讚道場蔡宻/學襄為州日有四月八日西湖觀民放生詩)¶
　(此風葢久矣元豐五年住東禪僧沖真始合為慶讚/大㑹于城東報國寺齋僧尼等至一萬餘人探&KR0848;分)¶
<pb:KR2k0012_WYG_040-6b>¶
　(施衣巾扇藥之屬迄建炎四年為㑹四十有九而罷/紹興三年復就萬嵗寺作第一㑹是日緇黄至一萬)¶
　(六千餘人凡㑹僧俗號勸首數十人分路抄題户無/富貧作如意袋散俵聴所施與無免者真偽莫考至)¶
　(乾道四年嵗大飢榖價騰湧成市㑹首有取至三千/餘緡王參政之望為帥聞之諭令糴穀賑濟不服乃)¶
　(命根治盡拘其錢入官自是遂絶然所至鄉社亡業/之民猶有自為之者鄉衆似斯之類借是為利嵗無)¶
　(時節率旬以三二日或集民居或聚社廟閭閻翁/嫗輟食誶語來赴者亦數百人此近嵗之俗也)¶
　　　　端午¶
揷艾(午日天未明採艾揷戸上以禳毒氣亦有結艾為/人者與荆楚同鄉村或採楝木葉挿之父老相傳)¶
　(可以/禁蚊)¶
<pb:KR2k0012_WYG_040-7a>¶
繫五絲線(舊傳三閭大夫語人五色絲蛟龍所畏故是/日長幼志以五色綵繫臂一名長命縷一名)¶
　(續命縷父老相傳可以/辟蛇至七夕始解棄之)¶
簮榴花(婦女競揷花榴花/為多亦喜梧桐花)¶
飲菖蒲酒(李彤四序總要云五日婦禮上續夀菖蒲酒/以本草云菖蒲可以延年今州人是日飲之)¶
　(名曰/飲續)¶
角黍(楚人是日以竹筒貯米祭屈原名筒棕四方相傳/皆以為節物今州人以大竹葉裹米為角黍亦有)¶
　(為方粽以相餽遺舊俗婦禮是日上續壽/衣服鞋履團糭扇子菖蒲酒今鮮行之)¶
競渡(楚人以弔屈原後四方以為故事是日競渡以為/戲州南臺江沿内諸河皆龍舟鼔楫鉦鼓喧鳴綵)¶
<pb:KR2k0012_WYG_040-7b>¶
　(服鮮衣共鬬輕駛士女觀者或乗潮解絆或置酒臨/流或縁堤夾岸駢首爭覩竟日乃歸程大卿師孟端)¶
　(午出遊詩三山縹緲藹蓬瀛一望青天十里平千騎/臨流搴翠幄萬人擁道出重城參差螮蝀横波闊飛)¶
　(躍鯨鯢鬬楫輕且醉樽前金㶑灧笙歌歸道月華明/葢出南臺觀競渡也紹興中因鄉村爭鬬殺傷遂一)¶
　(切拘納分諸院修浮/橋船後稍稍復造)¶
採藥(是日採藥用之多以為騐寧徳縣安逺里有午日/巖昔有邑人程公于是日入巖採藥忽然輕舉因)¶
　(以為/名)¶
　　　　七夕¶
乞巧(閩令應廓詩烏鵲成橋架碧空人間天上此歡同/仙槎逐浪浮銀漢青鳥傳音到帝宫牛女佳期情)¶
<pb:KR2k0012_WYG_040-8a>¶
　(不斷古今遺恨意難窮綵樓乞巧知多少/直至更□漏欲終今州人率以是夕㑹集)¶
　　　　中元¶
盂蘭盆㑹(州人以是日嚴㓗㕔宇排設祖考齊筵逐位/薦獻貧者率就寺院摽題先世位號供設)¶
焚紙衣(前中元一二日具酒饌/享祭逐位為紙衣焚獻)¶
遊神光寺(寺有佛涅槃像傍列十弟子有捫心按趾哭/泣擗踊出涕失聲之類是日盂蘭盆㑹因恠)¶
　(像以招遊人遂成墟市相傳謂之看死佛舊記閩王/于薛老峯西作百道喈每嵗中元閩人盛遊于此王)¶
　(祠部逵中元燕百文小樓詩薛老峯南更近西小樓/髙閣與雲齊中山酒熟中元節歸去從他醉似泥近)¶
　(三十年來人亦/厭之此遊遂息)¶
<pb:KR2k0012_WYG_040-8b>¶
　　　　重陽¶
登髙(飲菊花可以延年茱萸以辟惡氣州人率以是日/登髙臨賞舊記九仙山亦名九日山無諸王是日)¶
　(于此鑿石樽以泛菊石樽可盛三㪷猶存天聖中陳/工部絳重陽遊此山閏月九日遊越山縣尉黄虚舟)¶
　(獻詩賡和者至四十三篇綘詩云勸君莫辭滿酌酒/瑶林瓊木皆良友就中此㑹難暫忘一年兩經九月)¶
　(九茱萸含香又滿頭黄菊飄英再盈手清歡未見玉/山頺髙空任待金烏走落㡌聲名何足取孟嘉一㑹)¶
　(登龍首梅仙耳熱遺我詩詩□如椽膽如斗後程大/卿師孟遊道山亭宴蕃宣樓陳尚書軒遊萬嵗平逺)¶
　(臺各有詩曾師建云福州東南一都㑹跨巨海負髙/山號泉石清觀連峯萬仭綿屬雲霄晴嵐朝開癡靄)¶
　(四面錦屏繡障周圍環合不知㡬千載也城郭繚繞/鼎立三山飛閣層樓架空聳漢得泉石之勝不可殫)¶
<pb:KR2k0012_WYG_040-9a>¶
　(紀郡人風物熙和沖融故名長樂昔參政元公詩云/可惜閘州風物好一生魂夢逸三山中書温公詩云)¶
　(夢寐常思山水國登臨今到鳯凰池張司封詩云金/銀佛地三千界風月人居十萬家黄尚書詩云照萬)¶
　(事時惟是道賞三山處最冝秋莫不以是邦為山水/之勝九日登髙于此于彼惟其所之皆足以盡眺臨)¶
　(之/異)¶
　　　　冬至¶
序拜(州人重此節節前鄰里族戚更相餽遺/上冢祭享至節日則序拜如獻嵗之儀)¶
　　　　嵗除¶
驅儺(鄉人儺古有之今州人以為打夜狐曾師建云南/史載曹景宗為人好樂在揚州日至臘月則使人)¶
<pb:KR2k0012_WYG_040-9b>¶
　(邪呼逐除徧往人家乞酒食以為戲迄今閩俗乃曰/打夜狐葢唐敬宗夜捕狐狸為樂謂之打夜狐閩俗)¶
　(豈以作邪呼逐除之戲與夜捕狐之戲同/故云抑亦作邪呼之語訛而為打夜狐歟)¶
餽嵗别嵗守嵗(嵗晚相餽酒食相邀達/旦不眠葢閩蜀同風)¶
火爆(荆楚嵗時記云山臊惡鬼犯人則病惡爆竹之聲/李彤云元日爆竹于庭辟山臊鬼惡今州人除夕)¶
　(以竹著火燒爆于庭中兒童當街燒爆相望戲呼達/旦謂之燒火爆張丞相浚為帥日除夕莆人鄭樵客)¶
　(郡中與觀火爆丞相命賦詩給竿字為韻樵口占云/駒隙光隂嵗巳殘門門竹爆共團樂燒成熖熖丹砂)¶
　(塊碎盡琅琅碧玉竿喚轉韶光新景煥辟除惡/味舊寒酸主人從此占佳瑞再入為霖灑旱乾)¶
宿嵗(荆楚嵗時記云嵗莫家家具肴饌為宿嵗之儲以/迎新年相聚酣飲□俗亦然又于除夕留宿嵗飯)¶
<pb:KR2k0012_WYG_040-10a>¶
　(謂之隔年飯為/節假内之備)¶
桃符鍾馗(書桃符置户間掛鍾馗門上禳/厭邪魅今州人嵗莫畫工市之)¶
　¶
　¶
　¶
　¶
　¶
　¶
<pb:KR2k0012_WYG_040-10b>¶
　¶
　¶
　¶
　¶
　¶
　¶
　¶
　淳熙三山志巻四十¶
